Het is een mooi gebaar , maar praktisch uitvoerbaar is het niet . Hoe zouden de bedrijven dat percentage kunnen bereiken ? Door een man zijn C4 te geven en een vrouw in zijn plaats te zetten ? Of misschien wilt de overheid dat ondernemingen gewoon functies bijverzinnen om vrouwen een hoge positie te kunnen geven ? Daarnaast is deze maatregel ook al te paternalistisch . Verandering komt er niet door iemand de les te spellen en regels op te leggen , maar door iemand tot inzicht te doen komen . Dat deed Socrates in de oudheid ook al . Voor we naar allerhande oplossingen gaan zoeken , moeten we eerst de oorzaak kennen van het gebrek aan vouwen in hoge functies . En die oorzaak ligt niet bij de ondernemingen of bij de overheid , maar bij onszelf . Het overgrote deel van de mensen beschouwt de vrouwenemancipatie als een éénmalige gebeurtenis in het verleden , een geslaagde revolutie . Die mensen schijnen niet te beseffen dat de emancipatie van minderheden , want zo werden vrouwen vroeger beschouwd , niet zozeer een revolutie , maar eerder een evolutie is . En die evolutie is nog lang niet tot zijn eindpunt gekomen . Als we kunnen toegeven dat er op het gebied van vrouwenemancipatie nog heel wat werk aan de winkel is , kunnen we beginnen met constructieve stappen te nemen en de gestagneerde emancipatie terug doen opflakkeren . De emancipatie is dus nog altijd niet voltooid , vooral op de arbeidsmarkt is de gelijkheid tussen mannen en vrouwen nog een verre droom . Om het glazen plafond , het voornaamste probleem naast het loonverschil , te doorbreken , is het noodzakelijkdig van onderaan te beginnen . In plaats van maatregelen van bovenaf te implementeren , moeten we onze eigen instelling wijzigen .