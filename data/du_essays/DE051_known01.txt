Bijna niemand neemt tegenwoordig nog de tijd om de papieren versie van de krant vast te nemen . Hierdoor krijgen de kranten bijna geen inkomsten meer binnen en wordt het voor hen steeds moeilijker om rond te komen . De prijs van de papieren krant is de laatste tien jaar dan ook bijna verdubbeld . Maar waarom zou je betalen voor informatie die je ergens anders gratis kunnen vinden ? Ten eerste kan je tegenwoordig krantenartikels gratis online raadplegen . Dit is veel handiger dan in een veel te grote en onhandige krant bladeren en veel sneller aangezien je gericht kan zoeken . Iedereen heeft ook de mogelijkheid om te reageren op deze artikels . Dit geeft je de kans om zelf je mening te delen met anderen of om eens te lezen hoe de Vlaming denkt over een bepaalde kwestie . Dat laatste kan heel leerrijk zijn , maar ook bijzonder kwetsend . Zo gebeurt het dikwijls , als er bijvoorbeeld een artikel over terrorisme verschijnt , dat er veel racistische opmerkingen worden geschreven . Deze zijn heel ruw en kwetsend om te lezen en het is dan ook goed dat deze verwijderd kunnen worden . Ten tweede kijken veel meer mensen naar nieuwsberichten op de televisie . Op iets meer dan een kwartier tijd , heb je alle belangrijke onderwerpen van de dag gezien . Nog een voordeel is dat je er zelf geen moeite voor hoeft te doen : het nieuws wordt uitvoerig toegelicht en het enige wat je moet doen is luisteren . Tegenwoordig kan je met een digitale televisie het nieuws zelfs uitgesteld bekijken . Dat is zeer handig omdat je niet meer precies om zeven uur 's avonds de televisie moet aanzetten , je kan gewoon kijken wanneer je wilt . Ten derde zijn er nog de sociale media : twitter , facebook , tumbler ... Via deze media komen vooral jongeren aan veel informatie .