In de afgelopen twee jaar lijken koffiebars als paddenstoelen uit de grond te schieten . Sinds vorige week is Antwerpen er weer eentje rijker , Potvolkoffie in Berchem opende haar deuren . Potvolkoffie wil de concurrentie aangaan met de hippe koffietentjes door het brengen van ouderwetse gezelligheid . Hier geen doppios en Latte Machiato maar gewoon koffie . ‘ Voor de mensen die gewoon een koffietje willen doen en wat willen praten , geen gedoe ‘ aldus de eigenaresse . De kaart is klein , en bevat weinig anders dan de bekende koffie en thee en verschillende soorten gebak . De Bar doet zijn naam eer aan en koffie en thee zijn alleen te bestellen per pot . De theedoos is goed gevuld met elke soort smaak fruit die je kan wensen en de lieftallige dames achter de bar zetten een straffe bak koffie . Dit alles , wordt geserveerd in een omgeving die veel weg heeft van grootmoeders woonkamer . Zware en donkere meubels , tafelkleedjes en porseleinen beeldjes in overvloed . Ouderwets is het zeker , maar het decor is eerder stoffig dan gezellig te noemen . Potvolkoffie heeft een uniek concept en onderscheid zich zo zeker van de andere koffiebars . Of dit een positief punt is valt nog te zien . De ouderwetse gezelligheid van Potvolkoffie doet ons misschien juist afvragen waarom we niet thuis de ketel opzetten maar buitenshuis onze dosis cafeïne gaan halen .