Met 5 millennia van vrede levert Orson Clarke zijn zesde meesterwerk af . Het verhaal neemt een trage maar spannende start in het jaar 2.250 . Een oorlog loopt op zijn einde . Volledige landen zijn van de kaart gevaagd , volledige bevolkingsgroepen zijn uitgeroeid . Na een heerlijk gedetailleerde beschrijving van een verwoeste wereld neemt het boek een sprong naar het jaar 7.250 , het jaar waarin men het einde van de laatste oorlog op aarde herdenkt . De wereld leeft al 5 millennia in vrede , maar dat is ook niet te verwonderen . Meer dan helft van de wereldpopulatie werd meedogenloos uitgeroeid in die laatste oorlog , een verhaallijn die in verschillende subhoofdstukken terugkomt . De overlevenden hebben de krachten van de overblijvende landen en hun inwoners gebundeld en de wereld tot één gemaakt . Er zijn geen landen meer , er is een land . Er zijn geen nationaliteiten meer , er is een nationaliteit . Dit is geen klassieke science fiction zoals we die kennen van Clarke . Dit verhaal gaat dieper , het gaat over een wereld die leert samenwerken . Doorheen het verhaal zijn er talloze flashbacks die ons uitleggen hoe de wereld werd heropgebouwd en hoe de oorlog initieel tot stand is gekomen . Daarnaast komen we ook meer te weten over de levensomstandigheden van de mens in het jaar 7.250 en met welke moeilijkheden ze worden geconfronteerd . Zo blijkt er geen Noordpool meer te bestaan waardoor het klimaat omgeslagen is . Op die manier verstrengelt Clarke drie verhaallijnen , die op het einde van het boek een mooi geheel vormen . 5 millennia van vrede heeft bij mij losgebracht waar nog niet veel boeken in geslaagd zijn : een lach en een traan , angst en vreugde , verwondering en verbijstering . Zet dit boek op je verlanglijstje , want het zal nog enkele millennia’s duren alvorens iemand er in slaagt dit boek te evenaren .