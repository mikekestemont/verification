Als vegetariër krijg ik nogal eens te maken met mensen die de mening hebben dat vegetarisch eten simpelweg een verslechtering is van de niet-vergetarische keuken . En hoewel ik het gros van deze mensen binnen een avondmaal kan overtuigen van hun ongelijk , kan ik mij voorstellen dat het hebben van zo'n mening na het dineren in La Vegetista zal veranderen in een dogmatische overtuiging . In dit restaurant , dat zich voordoet als een hippe horeca-aangelegenheid , is het eten ronduit waardeloos . De keuken heeft van zaken als kruiden en specerijen nog nooit gehoord , en de kaas - bij uitstek de steun en toeverlaat van de vegetariër - doet denken plakjes plastic . En hoewel de aankleding van het restaurant zelf niet onaardig is , doet dat helaas niets af aan de smaakloze en flauwe blokjes tofu op mijn bord .