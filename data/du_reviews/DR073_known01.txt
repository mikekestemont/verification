The Jellyfish Joker ; dit visrestaurant heeft voor mij volledig afgedaan . Het begint al als je binnenkomt . Ik weet dat vis een geurtje kan hebben , maar de regelrechte stank die je overvalt bij het binnengaan , is onbegrijpelijk . Je moet je inhouden om niet meteen terug naar buiten te lopen . Dan komt de kelner , die je ongeïnteresseerd aankijkt en er duidelijk enkel is omdat hij wat wil bijverdienen . Tenslotte hoop je dat er toch tenminste nog lekker eten aan te pas komt , maar ook daarin wordt je teleurgesteld . Je krijgt een zielig bordje voorgeschoteld met een lauw stukje vis op en wat groentjes . Voor het geval ik niet duidelijk genoeg was , The Jellyfish Joker is dus geen aanrader , tenzij je een excuus wilt hebben om nog eens naar de frituur te gaan , want daar heb je na het bezoeken van dit restaurant des te meer nood aan .