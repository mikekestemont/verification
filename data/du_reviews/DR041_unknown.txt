" Ken je zo van die dagen dat je geen zin hebt om te koken en jezelf gewoon lekker wil laten bedienen ? Zo een dag beleefde ik dus afgelopen zaterdag , waardoor ik spontaan besloot op m'n eentje naar Pizza Restaurant te gaan . Om mijn geen-zin-in-kokendag perfect te maken , bestelde ik een pizza Perfecto . Daar zat ik dus - in een perfecte outfit , aan een perfecte tafel , met een perfecte kaars , de perfecte wijn en een perfecte Italiaanse ober - te wachten op mijn perfecte pizza . En op het eerste zicht leek deze pizza ook perfect : perfecte ronding , perfecte hoeveelheid kaas , perfecte geur . Maar toen ik mijn pizza begon aan te snijden , voelde ik al meteen dat er iets mis was . De bodem was veel te taai ! Rubberen voorwerpen waren nog gemakkelijker aan te snijden dan die pizzabodem . De smaak was ook niet veel beter . De tomatensaus was volgens mij gewoon puur Tabasco , waardoor ik na mijn eerste hap meteen de dichtstbijzijnde vaas gegrepen en leeggedronken had . Verder heb ik een tand stukgebeten op een olijvenpit en daarna moesten ze mij afvoeren naar het ziekenhuis omdat ik aan het stikken was in een graat van een anjovis . Waar die pizza " " Perfecto " " zijn naam vandaan heeft , weet ik ook niet . "