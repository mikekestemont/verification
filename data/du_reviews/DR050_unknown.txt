Vaak wordt hen met negatieve toon enige hang naar commercialiteit verweten , maar dat ze een gevestigde waarde in de muziekwereld zijn valt niet te ontkennen . Reeds jarenlang schudden de mannen van Coldplay de ene plaat na de andere uit hun mouw , waarvan steevast enkele nummers internationaal de top 10 halen . Om nog maar te zwijgen over hun live-optredens . Deze zijn keer op keer fenomenaal . Een positief stemmend spektakel waar men in meegezogen wordt , als ware het een belofte voor een betere wereld . Chris Martin geniet zichtbaar wanneer hij op het podium staat , net als de toeschouwers die - doorgewinterde fan of niet - elke song woord voor woord meezingen . Het prikkelende enthousiasme van de leadzanger en zijn achterban is moeilijk uit te leggen . Je moet het eens in je leven ervaren hebben .