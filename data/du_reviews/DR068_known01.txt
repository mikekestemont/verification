Ik heb het boek ' Los ' van Tom Naegels enkele jaren geleden gelezen naar aanleiding van een leesportfolio dat we voor school moesten maken . Tom Naegels was voor mij al een bekende naam aangezien hij toen reeds als journalist voor de krant werkte en er tevens een verfilming van zijn boek ' Los ' uitkwam , waardoor zijn naam meermaals in de media verscheen . Ik vond ' Los ' een heel goed en vlot geschreven boek , en heb het dan ook in één ruk uitgelezen . Tom Naegels is vaak heel ironisch in ' Los ' , wat ik wel kon appreciëren omdat het een leuke inslag geeft aan het boek . Daarbij was het begrip ' ironie ' mij tot dan toe onbekend en werd ik er meer vertrouwd mee door het lezen van zijn boek . Als lezer evolueer je natuurlijk , en zeker wanneer je nog jong bent , waardoor je boeken die je in je puberteit misschien graag las , zo veel jaar later waarschijnlijk minder graag zou lezen . Ik denk ook dat dit voor mij opgaat voor Naegels ' boek ' Los ' . Ik zou het boek nu zeker niet meer teruglezen , maar mocht ik dit toch doen zal mijn leeservaring waarschijnlijk veel anders zijn , en zou het kunnen dat het boek me nu veel minder zou bevallen dan tijdens mijn eerste leeservaring ervan .