Als pescotariër ben ik zeer gelukkig dat er zo'n dingen bestaan als vegetarische restaurants . Heel de menukaart bestaat uit gerechten zonder vlees en dus moet ik niet steeds zitten denken ' Kan ik dit wel eten ? ' ' Zit hier geen vlees in ? ' , ... Niet alleen bieden zij gerechten zonder vlees aan , je vind op de kaart ook gerechten terug met vleesvervangers in , zoals Quorn . Ik ben er al enkele keren gaan eten en vooral de vegetarische pasta's en quiches zijn hard aan te raden . Hun Spaghetti bolognaise met quorn en verse champignons is één van de beste vegetarische gerechten dat ik ook heb gegeten . Je krijgt er gratis brood bij en geraspte parmezaanse kaas.Ik heb bovendien nog nooit lang moeten wachten eer mijn eten er was . Het zaalpersoneel is zeer vriendelijk en wil je zonder problemen te woord staan als je vragen hebt over de menu . Ook de niet-vegetariërs onder ons zullen zeker genieten van de gerechten en hun buikje vol kunnen eten . Ook de dessertenkaart staat vol lekkere speciale gerechtjes , zoals de moelleux au chocolat met huisgemaakt vanilleijs .