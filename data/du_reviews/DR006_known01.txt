The Adventures of Tintin . Voor mij zal het altijd Kuifje blijven , aangzien die naam deze nieuwsgierige fictieve journalist mooi beschrijft . Bij het horen van de verfilming van deze stripfiguur had ik wel mijn bedenkingen : Wilden ze nu ook Kuifje al uitmelken ? Maar na het zien van de film had ik er absoluut geen spijt van . Bij aanvang van het verhaal was ik nog even sceptisch , maar zodra hij vijf minuten bezig was was mijn mening volledig omgedraaid . In het begin dacht ik zelfs even dat het geen 3D-film was maar met echte acteurs , zo goed waren de graphics . Het verhaal was al bekend dus daar niets nieuws , maar dit hoeft niet noodzakelijk slecht te zijn !