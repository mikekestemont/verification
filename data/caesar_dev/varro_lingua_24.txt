lego et legi et in priamus priamo ut in hominibus quaedam sunt agnationes ac gentilitates sic in uerbis ut enim ab aemilio homines orti aemilii ac gentiles sic ab aemilii nomine declinatae uoces in gentilitate nominali ab eo enim quod est impositum recto casu aemilius orta aemilii aemilium aemilios aemiliorum et sic reliquae eiusdem quae sunt stirpis duo igitur omnino uerborum principia impositio et declinatio alterum ut fons alterum ut riuus impositicia nomina esse uoluerunt quam paucissima quo citius ediscere possent declinata quam plurima quo facilius omnes quibus ad usum opus esset dicerent ad illud genus quod prius historia opus est nisi discendo enim aliter id non peruenit ad nos ad reliquum genus quod posterius ars ad quam opus est paucis praeceptis quae sunt breuia qua enim ratione in uno uocabulo declinare didiceris in infinito numero nominum uti possis itaque nouis nominibus allatis in consuetudinem sine dubitatione eorum declinatus statim omnis dicit populus etiam nouicii serui empti in magna familia cito omnium conseruorum nomina recto casu accepto in reliquos obliquos declinant qui si non numquam offendunt non est mirum et enim illi qui primi nomina imposuerunt rebus fortasse an in quibusdam sint lapsi uoluisse enim putantur singularis res notare ut ex his in multitudinem declinaretur ab homine homines sic mares liberos uoluisse notari ut ex his feminae declinarentur ut est ab terentio terentia sic in recto casu quas imponerent uoces ut illinc essent futurae quo declinarentur sed haec in omnibus tenere nequisse quod et unae et binae dicuntur scopae et mas et femina aquila et recto et obliquo uocabulo uis cur haec non tam sint in culpa quam putant pleraque soluere non difficile sed nunc non necesse non enim qui potuerint adsequi sed qui uoluerint ad hoc quod propositum refert quod nihilo minus declinari potest ab eo quod imposuerunt scopae scoparum quam si imposuissent scopa ab eo scopae sic alia iii causa inquam cur eas ab impositis nominibus declinarint quam ostendi sequitur in quas uoluerint declinari aut noluerint ut generatim ac summatim item informem duo enim genera uerborum unum fecundum quod declinando multas ex se parit disparilis formas ut est lego legi legam sic alia alterum genus sterile quod ex se parit nihil ut est et iam uix cras magis cur quarum rerum usus erat simplex simplex ibi etiam uocabuli declinatus ut in qua domo unus seruus uno seruili opust nomine in qua multi pluribus igitur et in his rebus quae sunt nomina quod discrimina uocis plura propagines plures et in his rebus quae copulae sunt ac iungunt uerba quod non opus fuit declinari in plura fere singula sunt uno enim loro alligare possis uel hominem uel equum uel aliud quod quicquid est quod cum altero potest colligari sic quod dicimus in loquendo consul fuit tullius et antonius eodem illo et omnis binos consules colligare possumus uel dicam amplius omnia nomina atque adeo etiam omnia uerba cum fulmentum ex una syllaba illud et maneat unum quare duce natura factumst quae imposita essent uocabula rebus ne ab omnibus his declinatus putaremus iv quorum generum declinationes oriantur partes orationis sunt duae nisi item ut dion in tris diuiserimus partes res quae uerbis significantur unam quae adsignificat casus alteram quae tempora tertiam quae neutrum de his aristoteles orationis duas partes esse dicit uocabula et uerba ut homo et equus et legit et currit utriusque generis et uocabuli et uerbi quaedam priora quaedam posteriora priora ut homo scribit posteriora ut doctus et docte dicitur enim homo doctus et scribit docte haec sequitur locus et tempus quod neque homo nec scribit potest sine loco et tempore esse ita ut magis sit locus homini coniunctus tempus scriptioni cum de his nomen sit primum prius enim nomen est quam uerbum temporale et reliqua posterius quam nomen et uerbum prima igitur nomina quare de eorum declinatione quam de uerborum ante dicam v nomina declinantur aut in earum rerum discrimina quarum nomina sunt ut ab terentius terentia aut in eas res extrinsecus quarum ea nomina non sunt ut ab equo equiso in sua discrimina declinantur aut propter ipsius rei naturam de qua dicitur aut propter illius usum qui dicit propter ipsius rei discrimina aut ab toto aut a parte quae a toto declinata sunt aut propter multitudinem aut propter exiguitatem propter exiguitatem ut ab homine homunculus ab capite capitulum propter multitudinem ut ab homine homines ab eo abeo quod alii dicunt ceruices et id hortensius in poematis ceruix quae a parte declinata aut a corpore ut a mamma mammosae a manu manubria aut ab animo ut a prudentia prudentes ab ingenio ingeniosi haec sine agitationibus at ubi motus maiores item ab animo aut a corpore ut ab strenuitate et nobilitate strenui et nobiles sic a pugnando et currendo pugiles et cursores ut aliae declinationes ab animo aliae a corpore sic aliae quae extra hominem ut pecuniosi agrarii quod foris pecunia et ager vi propter eorum qui dicunt usum declinati casus uti is qui de altero diceret distinguere posset cum uocaret cum daret cum accusaret sic alia eiusdem modi discrimina quae nos et graecos ad declinandum duxerunt sine controuersia sunt obliqui qui nascuntur a recto unde rectus an sit casus sunt qui quaerant nos uero sex habemus graeci quinque quis uocetur ut hercules quemadmodum uocetur ut hercule quo uocetur ut ad herculem a quo uocetur ut ab hercule cui uocetur ut herculi cuius uocetur ut herculis vii propter ea uerba quae erant proinde ac cognomina ut prudens candidus strenuus quod in his praeterea sunt discrimina propter incrementum quod maius aut minus in his esse potest accessit declinationum genus ut a candido candidius candidissimum sic a longo diuite id genus aliis ut fieret quae in eas res quae extrinsecus declinantur sunt ab equo equile ab ouibus ouile sic alia haec contraria illis quae supra dicta ut a pecunia pecuniosus ab urbe urbanus ab atro atratus ut nonnunquam ab homine locus ab eo loco homo ut ab romulo roma ab roma romanus aliquot modis declinata ea quae foris nam aliter qui a maioribus suis latonius et priamidae aliter quae a facto ut