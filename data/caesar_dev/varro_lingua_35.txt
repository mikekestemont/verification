eadem perfecti ut didiceram didici didicero lv ex quo licet scire uerborum rationem constare sed eos qui trium temporum uerba pronuntiare uelint inscienter id facere item illos qui reprehendunt quod dicamus amor amabor amatus sum non enim debuisse in una serie unum uerbum esse duplex cum duo simplicia essent neque ex diuisione si unius modi ponas uerba discrepant inter se nam infecta omnia simplicia similia sunt et perfecta duplicia inter se paria in omnibus uerbis ut haec amabar amor amabor amatus eram amatus sum amatus ero quare item male dicunt ferio feriam percussi quod est ordo ferio feriam feriebam percussi percussero percusseram sic deinceps in reliquis temporibus reprehendenti responderi potest lvi similiter errant qui dicunt ex utraque parte uerba omnia commutare syllabas oportere aut nullum in his pungo pungam pupugi tundo tundam tutudi dissimilia enim conferunt uerba infecti cum perfectis quod si infecta modo conferrent omnia uerbi principia incommutabilia uiderentur ut in his pungebam pungo pungam et contra ex utraque parte commutabilia si perfecta ponerent ut pupugeram pupugi pupugero lvii item male conferunt fui sum ero quod fui est perfectum cuius series sibi ut debet in omnibus partibus constat quod est fueram fui fuero de infectis sum quod nunc dicitur olim dicebatur esum et in omnibus personis constabat quod dicebatur esum es est eram eras erat ero eris erit sic huiusce modi cetera seruare analogiam uidebis lviii etiam in hoc reprehendunt quod quaedam uerba neque personas habent ternas neque tempora terna id imperite reprehendunt ut si quis reprehendat naturam quod non unius modi finxerit animalis omnis si enim natura non omnes formae uerborum terna habent tempora ternas personas non habent totidem uerborum diuisiones quare cum imperamus natura quod infecta uerba solum habent cum aut praesenti aut absenti imperamus fiunt terna ut lege legito legat perfectum enim imperat nemo contra quae sunt indicandi ut lego legis legit nouena fiunt uerba infecti nouena perfecti lix quocirca non si genus cum genere discrepat sed in suo quique genere si quid deest requirendum ad haec addita si erunt ea quae de nominatibus supra sunt dicta facilius omnia soluentur nam ut illic externis caput rectus casus sic hic in forma est persona eius qui loquitur et tempus praesens ut scribo lego quare ut illic fit si hic item acciderit in formula ut aut caput non sit aut ex alieno genere sit proportione eadem quae illic dicimus cur nihilominus seruetur analogia item sicut illic caput suum habebit et in obliquis casibus transitio erit in aliam quam formulam qua assumpta reliqua facilius possint uideri uerba unde sint declinata fit enim ut rectus casus nonnunquam sit ambiguus ut in hoc uerbo uolo quod id duo significat unum a uoluntate alterum a uolando itaque a uolo intellegimus et uolare et uelle lx quidam reprehendunt quod pluit et luit dicamus in praeterito et praesenti tempore cum analogiae sui cuiusque temporis uerba debeant discriminare falluntur nam est ac putant aliter quod in praeteritis u dicimus longum pluit luit in praesenti breue pluit luit ideoque in lege uenditionis fundi ruta caesa ita dicimus ut u producamus lxi item reprehendunt quidam quod putant idem esse sacrifico et sacrificor lauat et lauatur quod sit an non nihil commouet analogian dum sacrifico qui dicat seruet sacrificabo et sic per totam formam ne dicat sacrificatur aut sacrificatus sum haec enim inter se non conueniunt apud plautum cum dicit piscis ego credo qui usque dum uiuunt lauant diu minus lauari quam haec lauat phronesium ad lauant lauari non conuenit ut i sit postremum sed e ad lauantur analogia lauari reddit quod plauti aut librarii mendum si est non ideo analogia sed qui scripsit est reprehendendus omnino et lauat et lauatur dicitur separatim recte in rebus certis quod puerum nutrix lauat puer a nutrice lauatur nos in balneis et lauamus et lauamur sed consuetudo alterum utrum cum satis haberet in toto corpore potius utitur lauamur in partibus lauamus quod dicimus lauo manus sic pedes et cetera quare e balneis non recte dicunt laui laui manus recte sed quoniam in balneis lauor lautus sum sequitur ut contra quoniam est soleo oporteat dici solui ut cato et ennius scribit non ut dicit uolgus solitus sum debere dici neque propter haec quod discrepant in sermone pauca minus est analogia ut supra dictum est lxii item cur non sit analogia afferunt quod ab similibus similia non declinentur ut ab dolo et colo ab altero enim dicitur dolaui ab altero colui in quibus assumi solet aliquid quo facilius reliqua dicantur ut in myrmecidis operibus minutis solet fieri igitur in uerbis temporalibus quom similitudo saepe sit confusa ut discerni nequeat nisi transieris in aliam personam aut in tempus quae proposita sunt non esse similia intellegitur cum transitum est in secundam personam quod alterum est dolas alterum colis itaque in reliqua forma uerborum suam utrumque sequitur formam utrum in secunda persona forma uerborum temporalium habeat in extrema syllaba as an es an is aut is ad discernendas similitudines interest quocirca ibi potius index analogiae quam in prima quod ibi abstrusa est dissimilitudo ut apparet in his meo neo ruo ab his enim dissimilia fiunt transitu quod sic dicuntur meo meas neo nes ruo ruis quorum unumquodque suam conseruat similitudinis formam lxiii analogiam item de his quae appellantur participia reprehendunt multi iniuria nam non debent dici terna ab singulis uerbis amaturus amans amatus quod est ab amo amans et amaturus ab amor amatus illud analogia quod praestare debet in suo quicque genere habet casus ut amatus amato et amati amatis et sic in muliebribus amata et amatae item amaturus eiusdem modi habet declinationes amans paulo aliter quod hoc genus omnia sunt in suo genere similia proportione sic uirilia et muliebria sunt eadem lxiv de eo quod in priore libro extremum est ideo non esse analogiam quod qui de ea scripserint aut inter se non conueniant aut in quibus conueniant ea cum consuetudinis discrepent uerbis utrumque est leue sic enim omnis repudiandum erit artis quod et in medicina et in musica et in aliis multis discrepant scriptores item in quibus conueniunt in scriptis si ea tamen repudiat