uitelliorum originem alii aliam et quidem diuersissimam tradunt partim ueterem et nobilem partim uero nouam et obscuram atque etiam sordidam quod ego per adulatores obtrectatoresque imperatoris uitellii euenisse opinarer nisi aliquanto prius de familiae condicione uariatum esset exstat q elogi ad quintum uitellium diui augusti quaestorem libellus quo continetur uitellios fauno aboriginum rege et uitellia quae multis locis pro numine coleretur ortos toto latio imperasse horum residuam stirpem ex sabinis transisse romam atque inter patricios adlectam indicia stirpis mansisse diu uiam uitelliam ab ianiculo ad mare usque item coloniam eiusdem nominis quam gentili copia aduersus aequiculos tutandam olim depoposcissent tempore deinde samnitici belli praesidio in apuliam misso quosdam ex uitellis subsedisse nuceriae eorumque progeniem longo post interuallo repetisse urbem atque ordinem senatorium contra plures auctorem generis libertinum prodiderunt cassius seuerus nec minus alii eundem et sutorem ueteramentarium cuius filius sectionibus et cognituris uberius compendium nanctus ex muliere uulgari antiochi cuiusdam furnariam exercentis filia equitem r genuerit sed quod discrepat sit in medio ceterum uitellius domo nuceria siue ille stirpis antiquae siue pudendis parentibus atque auis eques certe r et rerum augusti procurator quattuor filios amplissimae dignitatis cognomines ac tantum praenominibus distinctos reliquit aulum quintum publium lucium aulus in consulatu obiit quem cum domitio neronis caesaris patre inierat praelautus alioqui famosusque cenarum magnificentia quintus caruit ordine cum auctore tiberio secerni minus idoneos senatores remouerique placuisset publius germanici comes cn pisonem inimicum et interfectorem eius accusauit condemnauitque ac post praeturae honorem inter seiani conscios arreptus et in custodiam fratri datus scalpro librario uenas sibi incidit nec tam mortis paenitentia quam suorum obtestatione obligari curarique se passus in eadem custodia morbo periit lucius ex consulatu siriae praepositus artabanum parthorum regem summis artibus non modo ad conloquium suum sed etiam ad ueneranda legionum signa pellexit mox cum claudio principe duos insuper ordinarios consulatus censuramque gessit curam quoque imperii sustinuit absente eo expeditione britannica uir innocens et industrius sed amore libertinae perinfamis cuius etiam saliuis melle commixtis ne clam quidem aut raro sed cotidie ac palam arterias et fauces pro remedio fouebat idem miri in adulando genii prius c caesarem adorare ut deum instituit cum reuersus ex siria non aliter adire ausus esset quam capite uelato circumuertensque se deinde procumbens claudium uxoribus libertisque addictum ne qua non arte demereretur pro maximo numere a messalina petit ut sibi pedes praeberet excalciandos detractumque socculum dextrum inter togam tunicasque gestauit assidue nonnumquam osculabundus narcissi quoque et pallantis imagines aureas inter lares coluit huius et illa uox est saepe facias cum saeculares ludos edenti claudio gratularetur decessit paralisi altero die quam correptus est duobus filiis superstitibus quos ex sextilia probatissima nec ignobili femina editos consules uidit et quidem eodem ambos totoque anno cum maiori minor in sex menses successisset defunctum senatus publico funere honorauit item statuam pro rostris cum hac inscriptione pietatis immobilis erga principem a uitellius filius imperator natus est kal oct uel ut quidam id sept druso caesare norbano flacco cons genituram eius praedictam a mathematicis ita parentes exhorruerunt ut pater magno opere semper contenderit ne qua ei prouincia uiuo se committeretur mater et missum ad legiones et appellatum imperatorem pro afficto statim lamentata sit pueritiam primamque adulescentiam capreis egit inter tiberiana scorta et ipse perpetuo spintriae cognomine notatus existimatusque corporis gratia initium et causa incrementorum patri fuisse sequenti quoque aetate omnibus probris contaminatus praecipuum in aula locum tenuit gaio per aurigandi claudio per aleae studium familiaris sed aliquanto neroni acceptior cum propter eadem haec tum peculiari merito quod praesidens certamini neroneo cupientem inter citharoedos contendere nec quamuis flagitantibus cunctis promittere audentem ideoque egressum theatro reuocauerat quasi perseuerantis populi legatione suspecta exorandumque praebuerat trium itaque principium indulgentia non solum honoribus uerum et sacerdotiis amplissimis auctus proconsulatum africae post haec curamque operum publicorum administrauit et uoluntate dispari et existimatione in prouincia singularem innocentiam praestitit biennio continuato cum succedenti fratri legatus substitisset at in urbano officio dona atque ornamenta templorum subripuisse et commutasse quaedam ferebatur proque auro et argento stagnum et aurichalcum supposuisse uxorem habuit petroniam consularis uiri filiam et ex ea filium petroniarum captum altero oculo hunc heredem a matre sub condicione institutum si de potestate patris exisset manu emisit breuique ut creditum est interemit insimulatum insuper parricidii et quasi paratum ad scelus uenenum ex conscientia hausisset duxit mox galeriam fundanam praetorio patre ac de hac quoque liberos utriusque sexus tulit sed marem titubantia oris prope mutum et elinguem a galba in inferiorem germaniam contra opinionem missus est adiutum putant t uinii suffragio tunc potentissimi et cui iam pridem per communem factionis uenetae conciliatus esset nisi quod galba prae se tulit nullos minus metuendos quam qui de solo uictu cogitante ac posse prouincialibus copiis profundam gulam eius expleri ut cuiuis euidens sit contemptu magis qua gratia electum satis constat exituro uiaticum defuisse tanta egestate rei familiaris ut uxore et liberis quos romae relinquebat meritorio cenaculo abditis domum in reliquam partem anni ablocaret utque ex aure matris detractum unionem pignerauerit ad itineris impensas creditorum quidem praestolantium ac detinentium turbam et in iis sinuessanos formianosque quorum publica uectigalia interuerterat non nisi terrore calumniae amouit cum libertino cuidam acerbius debitum reposcenti iniuriarum formulam quasi calce ab eo percussus intendisse nec aliter quam extorti quinquaginta sestertiis remisisset aduenientem male animatus erga principem exercitus pronusque ad res nouas libens ac supinis manibus excepit uelut dono deum oblatum ter consulis filium aetate integra facili ac prodigo animo quam ueterem de se persuasionem uitellius recentibus etiam experimentis auxerat tota uia caligatorum quoque militum obuios exosculans perque stabula ac deuersoria mulionibus ac uiatoribus praeter modum comis ut mane singulos iamne iantassent sciscitaretur seque fecisse ructu quoque ostenderet castra uero ingressus nihil cuiquam poscenti negauit atque etiam ultro ignominiosis notas reis sordes damnatis supplicia dempsit quare uixdum mense transacto neque die neque temporis ratione habita ac uiam uespere subito a militibus e cubiculo raptus ita ut erat in ueste domestica imperator est consalutatus circumlatusque per celeberrimos uicos strictum diui iuli gladium tenens detractum delubro martis atque in prima gratulatione porrectum sibi a quodam nec ante in praetorium rediit quam flagrante triclinio ex conceptu camini cum quidem consternatis