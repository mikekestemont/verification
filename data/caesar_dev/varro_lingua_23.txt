id dicitur os osmen e quo s extritum apud plautum quia ego antehac te amaui et mihi amicam esse creui creui ualet constitui itaque heres cum constituit se heredem esse dicitur cernere et cum id fecit creuisse apud eundem quod est mi frequentem operam dedistis ualet assiduam itaque qui adest assiduus fere et quom oportet is frequens cui infrequens opponi solet itaque illud quod eaedem mulierculae dicunt pol isto quidem nos pretio facile optanti est frequentare ita in prandio nos lepide ac nitide accepisti apparet dicere facile est curare ut adsidue adsimus cum tam bene nos accipias apud ennium decretum est stare atque fodari corpora telis hoc uerbum ennii dictum a fodiendo a quo fossa apud ennium vocibus concide fac si musset obrutum mussare dictum quod muti non amplius quam my dicunt a quo idem dicit id quod minimum est neque ut aiunt my facere audent apud pacuium di monerint meliora atque amentiam auerruncassint tuam ab auertendo auerruncare ut deus qui in eis rebus praeest auerruncus itaque ab eo precari solent ut pericula auertat in aulularia pipulo te differam ante aedis id est conuicio declinatum a pipatu pullorum multa ab animalium uocibus tralata in homines partim quae sunt aperta partim obscura perspicua ut ennii animus cum pectore latrat plauti gannit odiosus omni totae familiae caecilii tantum rem dibalare ut pro nilo habuerit lucilii haec inquam rudet ex rostris atque heiulitabit eiusdem quantum hinnitum atque equitatum minus aperta ut porcii ab lupo volitare ululantis ennii a uitulo tibicina maximo labore mugit eiusdem a boue clamore bouantes eiusdem a leone pausam fecere fremendi eiusdem ab haedo clamor ad caelum uoluendus per aethera uagit suei a merula frendit e fronde et fritinnit suauiter macci in casina a fringuilla quid fringuttis quid istuc tam cupide cupis suei a uolucribus ita tradet aeque in rem neque in iudicium aesopi nec theatri trittiles in colace nexum nexum manilius scribit omne quod per libram et aes geritur in quo sint mancipia mucius quae per aes et libram fiant ut obligentur praeter quom mancipio detur hoc uerius esse ipsum uerbum ostendit de quo quaeritur nam id aes quod obligatur per libram neque suum fit inde nexum dictum liber qui suas operas in seruitutem pro pecunia quam debebat nectebat dum solueret nexus uocatur ut ab aere obaeratus hoc c poetelio libone visolo dictatore sublatum ne fieret et omnes qui bonam copiam iurarunt ne essent nexi dissoluti in casina sine amet sine quod lubet id faciat quando tibi domi nihil delicuum est dictum ab eo quod ad deliquandum non sunt ut turbida quae sunt deliquantur ut liquida fiant aurelius scribit delicuum esse ab liquido claudius ab eliquato si quis alterutrum sequi malet habebit auctorem apud atilium per laetitiam liquitur animus ab liquando liquitur fictum vi multa apud poetas reliqua esse uerba quorum origines possint dici non dubito ut apud naeuium in aesiona mucro gladii lingula a lingua in clastidio uitulantes a vitula in dolo caperrata fronte a caprae fronte in demetrio persibus a perite itaque sub hoc glossema callide subscribunt in lampadione protinam a protinus continuitatem significans in nagidone clucidatus suauis tametsi a magistris accepimus mansuetum in romulo consponsus contra sponsum rogatus in stigmatia praebia a praebendo ut sit tutus quod sint remedia in collo pueris in technico confictant a conficto conuenire dictum in tarentilla praelucidum a luce illustre in tunicularia ecbolicas aulas quassant quae eiciuntur a graeco uerbo ekbole dictum in bello punico nec satis sardare ab serare dictum id est aperire hinc etiam sera qua remota fores panduntur vii sed quod uereor ne plures sint futuri qui de hoc genere me quod nimium multa scripserim reprehendant quam quod reliquerim quaedam accusent ideo potius iam reprimendum quam procudendum puto esse uolumen nemo reprensus qui e segete ad spicilegium reliquit stipulam quare institutis sex libris quemadmodum rebus latina nomina essent imposita ad usum nostrum e quis tris scripsi po septumio qui mihi fuit quaestor tris tibi quorum hic est tertius priores de disciplina uerborum originis posteriores de uerborum originibus in illis qui ante sunt in primo uolumine est quae dicantur cur etymologike neque ars sit neque ea utilis sit in secundo quae sint cur et ars ea sit et utilis sit in tertio quae forma etymologiae in secundis tribus quos ad te misi item generatim discretis primum in quo sunt origines uerborum locorum et earum rerum quae in locis esse solent secundum quibus uocabulis tempora sint notata et eae res quae in temporibus fiunt tertius hic in quo a poetis item sumpta ut illa quae dixi in duobus libris soluta oratione quocirca quoniam omnis operis de lingua latina tris feci partis primo quemadmodum uocabula imposita essent rebus secundo quemadmodum ea in casus declinarentur tertio quemadmodum coniungerentur prima parte perpetrata ut secundam ordiri possim huic libro faciam finem quae dicantur cur non sit analogia i quom oratio natura tripertita esset ut superioribus libris ostendi cuius prima pars quemadmodum uocabula rebus essent imposita secunda quo pacto de his declinata in discrimina ierint tertia ut ea inter se ratione coniuncta sententiam efferant prima parte exposita de secunda incipiam hinc ut propago omnis natura secunda quod prius illud rectum unde ea sic declinata itaque declinatur in uerbis rectum homo obliquum hominis quod declinatum a recto de huiuscemodi multiplici natura discriminum causae sunt hae cur et quo et quemadmodum in loquendo declinata sunt uerba de quibus duo prima duabus causis percurram breuiter quod et tum cum de copia uerborum scribam erit retractandum et quod de tribus tertium quod est habet suas permultas ac magnas partes ii declinatio inducta in sermones non solum latinos sed omnium hominum utili et necessaria de causa nisi enim ita esset factum neque discere tantum numerum uerborum possemus infinitae enim sunt naturae in quas ea declinantur neque quae didicissemus ex his quae inter se rerum cognatio esset appareret at nunc ideo uidemus quod simile est quod propagatum legi cum de lego declinatum est duo simul apparent quodam modo eadem dici et non eodem tempore factum at si uerbi gratia alterum horum diceretur priamus alterum hecuba nullam unitatem adsignificaret quae apparet in