tantum commutantur de quo dicitur ut de homine dicimus enim hic homo nihili et huius hominis nihili et hunc hominem nihili si in illo commutaremus diceremus ut hoc linum et libum sic nihilum non hic nihili et ut huic lino et libo sic nihilo non huic nihili potest dici patricus casus ut ei praeponantur nomina plura ut hic casus terentii hunc casum terentii hic miles legionis huius militis legionis hunc militem legionis xxxviii negant cum omnis natura sit aut mas aut femina aut neutrum non debuisse ex singulis uocibus ternas figuras uocabulorum fieri ut albus alba album nunc fieri in multis rebus binas ut metellus metella aemilius aemilia nonnulla singula ut tragoedus comoedus sic esse marcum numerium at marcam at numeriam non esse dici coruum turdum non dici coruam turdam contra dici pantheram merulam non dici pantherum merulum nullius nostrum filium et filiam non apte discerni marem ac feminam ut terentium et terentiam contra deorum liberos et seruorum non itidem ut iouis filium et filiam iouem et iouam item magnum numerum uocabulorum in hoc genere non seruare analogias ad haec dicimus omnis orationis quamuis res naturae subsit tamen si ea in usum non peruenerit eo non peruenire uerba ideo equus dicitur et equa in usu enim horum discrimina coruus et corua non quod sine usu id quod dissimilis naturae itaque quaedam aliter olim ac nunc nam et tum omnes mares et feminae dicebantur columbae quod non erant in eo usu domestico quo nunc et nunc contra propter domesticos usus quod internouimus appellatur mas columbus femina columba natura cum tria genera transit et id est in usu discriminatum tum denique apparet ut est in doctus et docta et doctum doctrina enim per tria haec transire potest et usus docuit discriminare doctam rem ab hominibus et in his marem ac feminam in mare et femina et neutro neque natura maris transit neque feminae neque neutra et ideo non dicitur feminus femina feminum sic reliqua itaque singularibus ac secretis uocabulis appellati sunt quare in quibus rebus non subest similis natura aut usus in his uocabulis huiusce modi ratio quaeri non debet ergo dicitur ut surdus uir surda mulier sic surdum theatrum quod omnes tres res ad auditum sunt comparatae contra nemo dicit cubiculum surdum quod ad silentium non ad auditum at si fenestram non habet dicitur caecum ut caecus et caeca quod omnia non habent quod lumen habere debent mas et femina habent inter se natura quandam societatem nullam societatem neutra cum his quod sunt diuersa inter se quoque de his perpauca sunt quae habeant quandam communitatem dei et serui nomina quod non item ut libera nostra transeunt eadem est causa quod ad usum attinet et institui opus fuit de liberis de reliquis nihil attinuit quod in seruis gentilicia natura non subest in usu in nostris nominibus qui sumus in latio et liberi necessaria itaque ibi apparet analogia ac dicitur terentius uir terentia femina terentium genus in praenominibus ideo non fit item quod haec instituta ad usum singularia quibus discernerentur nomina gentilicia ut ab numero secunda tertia quarta in mulieribus in uiris ut quintus sextus decimus sic ab aliis rebus cum essent duo terentii aut plures discernendi causa ut aliquid singulare haberent notabant forsitan ab eo qui mane natus diceretur ut is manius esset qui luci lucius qui post patris mortem postumus e quibus aeque cum item accidisset feminis proportione ita appellata declinarant praenomina mulierum antiqua mania lucia postuma uidemus enim maniam matrem larum dici luciam volumniam saliorum carminibus appellari postumam a multis post patris mortem etiam nunc appellari quare quocumque progressa est natura cum usu uocabuli similiter proportione propagata est analogia cum in quibus declinatus uoluntarii maris et feminae et neutri quae uoluntaria non debeant similiter declinari sed in quibus naturales sint declinatus hi qui esse reperiuntur quocirca in tribus generibus nominum inique tollunt analogias xxxix qui autem eas reprehendunt quod alia uocabula singularia sint solum ut cicer alia multitudinis solum ut scalae cum debuerint omnia esse duplicia ut equus equi analogiae fundamentum esse obliuiscuntur naturam et usum singulare est quod natura unum significat ut equus aut quod coniuncta quodammodo ad unum usu ut bigae itaque ut dicimus una musa sic dicimus unae bigae multitudinis uocabula sunt unum infinitum ut musae alterum finitum ut duae tres quattuor dicimus enim ut hae musae sic unae bigae et binae et trinae bigae sic deinceps quare tam unae et uni et una quodammodo singularia sunt quam unus et una et unum hoc modo mutat quod altera in singularibus altera in coniunctis rebus et ut duo tria sunt multitudinis sic bina trina est tertium quoque genus singulare ut in multitudine uter in quo multitudinis ut utrei uter poeta singulari utri poetae multitudinis est qua explicata natura apparet non debere omnia uocabula multitudinis habere par singulare omnes enim numeri ab duobus susum uersus multitudinis sunt neque eorum quisquam habere potest singulare compar iniuria igitur postulant si qua sint singularia oportere habere multitudinis xl item qui reprehendunt quod non dicatur ut unguentum unguenta uinum uina sic acetum aceta garum gara faciunt imperite qui ibi desiderant multitudinis uocabulum quae sub mensuram ac pondera potius quam sub numerum succedunt nam in plumbo argento cum incrementum accessit dicimus multum sic multum plumbum argentum non plumba argenta cum quae ex hisce fiant dicamus plumbea et argentea aliud enim cum argenteum nam id tum cum iam uas argenteum enim si pocillum aut quid item quod pocilla argentea multa non quod argentum multum ea natura in quibus est mensura non numerus si genera in se habent plura et ea in usum uenerunt a genere multo sic uina et unguenta dicta alii generis enim uinum quod chio aliud quod lesbo sic ex regionibus aliis aeque ipsa dicuntur nunc melius unguenta cui nunc genera aliquot si item discrimina magna essent olei et aceti et sic ceterarum rerum eiusmodi in usu communi dicerentur sic olea et aceta ut uina quare in utraque re inique rescindere conantur analogias et cum in dissimili usu similia uocabula quaerant et cum item ea quae metimur atque ea quae numeramus dici putent