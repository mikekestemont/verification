ratio propter consuetudinem ueterem et tantum inter duos sensus interesse uolunt ut oculis semper aliquas figuras supellectilis nouas conquirant contra auris expertis uelint esse xvii quotus quisque iam seruos habet priscis nominibus quae mulier suum instrumentum uestis atque auri ueteribus uocabulis appellat sed indoctis non tam irascendum quam huiusce prauitatis patronis si enim usquequaque non esset analogia tum sequebatur ut in uerbis quoque non esset non cum esset usquequaque ut est non esse in uerbis xviii quae enim est pars mundi quae non innumerabiles habeat analogias caelum an mare an terra quae in his nonne in caelo ut ab aequinoctiali circulo ad solstitialem et hinc ad septemtrionalem diuisum sic contra paribus partibus idem a bruma uersum contraria parte non quantum polus superior abest a septemtrionali circulo et is a solstitiali quem sol circumit cum it ad solstitium tantundem abest inferior ab eo quem antarcticon uocant astrologi et is a brumali non quemadmodum quodque signum exortum hoc anno quotquot annis eodem modo exoritur num aliter sol a bruma uenit ad aequinoctium ac contra cum ad solstitium uenit ad aequinoctialem circulum et inde ad brumam nonne luna ut ab sole discedit ad aquilonem et inde redit in eandem uiam sic inde fertur ad austrum et regreditur inde sed quid plura de astris ubi difficilius reperitur quid sit aut fiat in motibus dissimiliter xix at in mari credo motus non habent similitudines geminas qui in xxiiii horis lunaribus cotidie quater se mutant ac cum sex horis aestus creuerunt totidem decreuerunt rursus idem itemque ab his an hanc analogian ad diem seruant ad mensem non item alios motus sic item cum habeant aliis inter se conuenientes de quibus in libro quem de aestuariis feci scripsi xx non in terra in sationibus seruata analogia nec cuius modi in praeterito tempore fructuum genera reddidit similia in praesenti reddit et cuius modi tritico iacto reddidit segetes sic hordeo sato proportione reddidit parilis non ut europa habet flumina lacus montis campos sic habet asia xxi non in uolucribus generatim seruatur analogia non ex aquilis aquilae atque ut ex turdis qui procreantur turdi sic ex reliquis sui cuiusque generis xxii an aliter hoc fit quam in aere in aqua non hic conchae inter se generatim innumerabili numero similes non pisces an e muraena fit lupus aut merula non bos ad bouem collatus similis et qui ex his progenerantur inter se uituli etiam ubi dissimilis fetus ut ex asino et equa mulus tamen ibi analogia quod ex quocumque asino et equa nascitur id est mulus aut mula ut ex equo et asina hinnulei xxiii non sic ex uiro et muliere omnis similis partus quod pueri et puellae non horum ita inter se omnia similia membra ut separatim in suo utroque genere similitudine sint paria non omnes cum sint ex anima et corpore partes quoque horum proportione similes quid ergo cum omnes animae hominum sint diuisae in octonas partes hae inter se non proportione similes quinque quibus sentimus sexta qua cogitamus septuma qua progeneramus octaua qua uoces mittimus igitur quoniam qua loquimur uoce oratio est hanc quoque necesse est natura habere analogias itaque habet xxiv an non uides ut graeci habeant eam quadripertitam unam in qua sint casus alteram in qua tempora tertiam in qua neutrum quartum in qua utrumque sic nos habere ecquid uerba nescis ut apud illos sint alia finita alia non sic utraque esse apud nos equidem non dubito quin animaduerteris item in ea innumerabilem similitudinum numerum ut trium temporum uerbi aut trium personarum xxv quis enim potest non una animaduertisse in omni oratione esse ut legebam lego legam sic lego legis legit cum haec eadem dicantur alias ut singula alias ut plura significentur quis est tam tardus qui illas quoque non animaduerterit similitudines quibus utimur in imperando quibus in optando quibus in interrogando quibus in infectis rebus quibus in perfectis sic in aliis discriminibus xxvi quare qui negant esse rationem analogiae non uident naturam non solum orationis sed etiam mundi qui autem uident et sequi negant oportere pugnant contra naturam non contra analogian et pugnant uolsillis non gladio cum pauca excepta uerba ex pelago sermonis populi minus usu trita afferant cum dicant propterea analogias non esse similiter ut si quis uiderit mutilum bouem aut luscum hominem claudicantemque equum neget in bouum hominum et equorum natura similitudines proportione constare xxvii qui autem duo genera esse dicunt analogiae unum naturale quod ut ex satis nascuntur lentibus lentes sic ex lupino lupinum alterum uoluntarium ut in fabrica cum uident scaenam ut in dexteriore parte sint ostia sic esse in sinisteriore simili ratione factam de his duobus generibus naturalem esse analogian ut sit in motibus caeli uoluntariam non esse quod ut quoique fabro lubitum sit possit facere partis scaenae sic in hominum partibus esse analogias quod eas natura faciat in uerbis non esse quod ea homines ad suam quisque uoluntatem fingat itaque de eisdem rebus alia uerba habere graecos alia syros alia latinos ego declinatus uerborum et uoluntarios et naturalis esse puto uoluntarios quibus homines uocabula imposuerint rebus quaedam ut ab romulo roma ab tibure tiburtes naturales ut ab impositis uocabulis quae inclinantur in tempora aut in casus ut ab romulo romuli romulum et ab dico dicebam dixeram itaque in uoluntariis declinationibus inconstantia est in naturalibus constantia quae utrasque quoniam iei non debeant negare esse in oratione quom in mundi partibus omnibus sint et declinationes uerborum innumerabiles dicendum est esse in his analogias neque ideo statim ea in omnibus uerbis est sequenda nam si qua perperam declinauit uerba consuetudo ut ea aliter non possint efferri sine offensione multorum hinc rationem uerborum praetermittendam ostendit loquendi ratio xxviii quod ad uniuersam pertinet causam cur similitudo et sit in oratione et debeat obseruari et quam ad finem quoque satis dictum quare quod sequitur de partibus singulis deinceps expediemus ac singula crimina quae dicunt contra analogias soluemus in quo animaduertito natura quadruplicem esse formam ad quam in declinando accommodari debeant uerba quod debeat subesse res quae designetur et ut sit ea res in usu et ut uocis natura ea sit quae significauit ut declinari possit