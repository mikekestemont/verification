dicunt dies postridie kalendas nonas idus appellati atri quod per eos dies nihil noui inciperent dies fasti per quos praetoribus omnia uerba sine piaculo licet fari comitiales dicti quod tum ut in comitio esset populus constitutum est ad suffragium ferundum nisi si quae feriae conceptae essent propter quas non liceret ut compitalia et latinae contrarii horum uocantur dies nefasti per quos dies nefas fari praetorem do dico addico itaque non potest agi necesse est aliquo eorum uti uerbo cum lege quid peragitur quod si tum imprudens id uerbum emisit ac quem manumisit ille nihilo minus est liber sed uitio ut magistratus uitio creatus nihilo setius magistratus praetor qui tum fatus est si imprudens fecit piaculari hostia facta piatur si prudens dixit quintus mucius aiebat eum expiari ut impium non posse intercisi dies sunt per quos mane et uesperi est nefas medio tempore inter hostiam caesam et exta porrecta fas a quo quod fas tum intercedit aut eo intercisum nefas intercisi dies qui uocatur sic quando rex comitiauit fas is dictus ab eo quod eo die rex sacrificio ius dicat ad comitium ad quod tempus est nefas ab eo fas itaque post id tempus lege actum saepe dies qui uocatur quando stercum delatum fas ab eo appellatus quod eo die ex aede vestae stercus euerritur et per capitolinum cliuum in locum defertur certum dies alliensis ab allia fluuio dictus nam ibi exercitu nostro fugato galli obsederunt romam quod ad singulorum dierum uocabula pertinet dixi mensium nomina fere sunt aperta si a martio ut antiqui constituerunt numeres nam primus a marte secundus ut fuluius scribit et iunius a venere quod ea sit aphrodite cuius nomen ego antiquis litteris quod nusquam inueni magis puto dictum quod uer omnia aperit aprilem tertius a maioribus maius quartus a iunioribus dictus iunius dehinc quintus quintilis et sic deinceps usque ad decembrem a numero ad hos qui additi prior a principe deo ianuarius appellatus posterior ut idem dicunt scriptores ab diis inferis februarius appellatus quod tum his parentetur ego magis arbitror februarium a die februato quod tum februatur populus id est lupercis nudis lustratur antiquum oppidum palatinum gregibus humanis cinctum v quod ad temporum uocabula latina attinet hactenus sit satis dictum nunc quod ad eas res attinet quae in tempore aliquo fieri animaduerterentur dicam ut haec sunt legisti cursus ludens de quis duo praedicere uolo quanta sit multitudo eorum et quae sint obscuriora quam alia cum uerborum declinatuum genera sint quattuor unum quod tempora adsignificat neque habet casus ut ab lego leges lege alterum quod casus habet neque tempora adsignificat ut ab lego lectio et lector tertium quod habet utrunque et tempora et casus ut ab lego legens lecturus quartum quod neutrum habet ut ab lego lecte ac lectissime horum uerborum si primigenia sunt ad mille ut cosconius scribit ex eorum declinationibus uerborum discrimina quingenta milia esse possunt ideo quod a singulis uerbis primigeniis circiter quingentae species declinationibus fiunt primigenia dicuntur uerba ut lego scribo sto sedeo et cetera quae non sunt ab alio quo uerbo sed suas habent radices contra uerba declinata sunt quae ab alio quo oriuntur ut ab lego legis legit legam et sic indidem hinc permulta quare si quis primigeniorum uerborum origines ostenderit si ea mille sunt quingentum milium simplicium uerborum causas aperuerit una sin nullius tamen qui ab his reliqua orta ostenderit satis dixerit de originibus uerborum cum unde nata sint principia erunt pauca quae inde nata sint innumerabilia a quibus iisdem principiis antepositis praeuerbiis paucis immanis uerborum accedit numerus quod praeuerbiis inmutatis additis atque commutatis aliud atque aliud fit ut enim et processit et recessit sic accessit et abscessit item incessit et excessit sic successit et decessit discessit et concessit quod si haec decem sola praeuerbia essent quoniam ab uno uerbo declinationum quingenta discrimina fierent his decemplicatis coniuncto praeuerbio ex uno quinque milia numero efficerentur ex mille ad quinquagies centum milia discrimina fieri possunt democritus epicurus item alii qui infinita principia dixerunt quae unde sint non dicunt sed cuiusmodi sint tamen faciunt magnum quae ex his constant in mundo ostendunt quare si etymologus principia uerborum postulet mille de quibus ratio ab se non poscatur et reliqua ostendat quod non postulat tamen immanem uerborum expediat numerum de multitudine quoniam quod satis esset admonui de obscuritate pauca dicam verborum quae tempora adsignificant ideo locus difficillimus etyma quod neque his fere societas cum graeca lingua neque uernacula ea quorum in partum memoria adfuerit nostra e quibus ut dixi quae poterimus vi incipiam hinc primum quod dicitur ago actio ab agitatu facta hinc dicimus agit gestum tragoedus et agitantur quadrigae hinc agitur pecus pastum qua uix agi potest hinc angiportum qua nil potest agi hinc angulus uel quod in eo locus angustissimus cuius loci is angulus actionum trium primus agitatus mentis quod primum ea quae sumus acturi cogitare debemus deinde tum dicere et facere de his tribus minime putat uolgus esse actionem cogitationem tertium in quo quid facimus id maximum sed et cum cogitamus quid et eam rem agitamus in mente agimus et cum pronuntiamus agimus itaque ab eo orator agere dicitur causam et augures augurium agere dicuntur quom in eo plura dicant quam faciant cogitare a cogendo dictum mens plura in unum cogit unde eligere possit sic e lacte coacto caseus nominatus sic ex hominibus contio dicta sic coemptio sic compitum nominatum a cogitatione concilium inde consilium quod ut uestimentum apud fullonem cum cogitur conciliari dictum sic reminisci cum ea quae tenuit mens ac memoria cogitando repetuntur hinc etiam comminisci dictum a con et mente cum finguntur in mente quae non sunt et ab hoc illud quod dicitur eminisci cum commentum pronuntiatur ab eadem mente meminisse dictum et amens qui a mente sua discedit hinc etiam metus a mente quodam modo mota ut metuisti te amouisti sic quod frigidus timor tremuisti timuisti tremo dictum a similitudine uocis quae tunc cum ualde tremunt apparet cum etiam in corpore pili ut arista in spica hordei horrent curare a cura dictum cura quod cor urat curiosus quod hac praeter modum utitur recordari rursus in cor reuocare curiae