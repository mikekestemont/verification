rege pyrrho etiam ad italiam transire praesumserant uicti sunt thessali simul cum achiuorum et macedonum regionibus nobis accesserunt macedonia ter rebellauit sub philippo sub perseo et sub pseudophilippo philippum flamininus perseum paullus pseudophilippum metellus oppressit quorum triumphis macedonia quoque populo romano adiuncta est illyricos qui macedonibus auxilium tulerant ex eadem occasione per lucium anicium praetorem uicimus et eos cum rege gentio in deditionem accepimus dardanos et moesos curio proconsul subegit et primus romanorum ducum ad danuuium usque peruenit sub iulio et octauiano augusto per alpes iulias iter factum est alpinis omnibus uictis noricorum prouinciae accesserunt bathone pannoniorum rege subacto in ditionem nostram pannoniae uenerunt amantinis inter sauum et drauum prostratis regio sauensis ac secundorum pannoniorum loca obtenta sunt marcomanni et quadi de locis valeriae quae sunt inter danuuium et drauum pulsi sunt et limes inter romanos ac barbaros ab augusta vindelicorum per noricum pannonias ac moesiam est constitutus traianus dacos sub rege decibalo uicit et daciam trans danuuium in solo barbarico prouinciam fecit quae in circuitu decies centena millia passuum habuit sed sub gallieno imperatore amissa est et per aurelianum translatis exinde romanis duae daciae in regionibus moesiae ac dardaniae factae sunt prouincias habet illyricus septem et decem noricorum duas pannoniarum duas valeriam sauiam dalmatiam moesiam daciarum duas et in dioecesi macedoniae sunt septem macedonia thessalia achaia epiri duae praeualis et creta in thracias macedonici belli occasione transcursum est saeuissimi omnium gentium thraces fuerunt in thracium regionibus etiam scordisci habitauerunt pariter crudele et callidum genus multa de saeuitiis praedictorum fabulose memorantur quod hostium captiuos diis suis aliquando litauerint quodque humanum sanguinem in ossibus capitum potare sint soliti saepe per eos romanus est caesus exercitus marcus didius uagantes thracas repressit marcus drusus intra fines proprios continuit marcus minutius in hebri fluminis glacie uastauit per appium claudium proconsulem hi qui rhodopen incolebant uicti sunt europae maritimas urbes antea romana classis obtinuit marcus lucullus per thracias cum bessis primus pugnauit ipsamque caput gentis thraciam uicit haemimontanos subegit et eumolpiadem quae nunc philippopolis dicitur uscudamam quae modo hadrianopolis nominatur in ditionem nostram redegit cabylen cepit supra pontum positas ciuitates occupauit apolloniam calathum parthenopolim tomos istrum ad danuuium usque perueniens romana scythis arma monstrauit ita in ditionem reipublicae sex thraciarum prouinciae sunt acquisitae thracia haemimontus moesia inferior scythia rhodope europa in qua nunc secundae arces romani orbis sunt constitutae constantinopolis nunc eoas partes totumque orientem ac positas sub uicino sole prouincias qui uictores sceptris tuis parauerint explicabo quo studium clementiae tuae quod in iisdem propagandis habes amplius incitetur asia societate attali regis nota romanis est eamque attali testamento relictam hereditario iure possedimus ne quid tamen populus romanus non uiribus partum haberet armis per nos ab antiocho syriarum rege maximo est uindicata eadem occasione etiam lydia sedes antiqua regnorum caria hellespontus ac phrygiae in potestatem populi romani iuncta deditione uenerunt rhodiis et insularum populis primum infestissimis post iisdem fidelissimis auxiliatoribus usi sumus ita rhodus et insulae primum libere agebant postea in consuetudinem parendi romanis clementer prouocantibus peruenerunt et sub vespasiano principe insularum prouincia facta est pamphyliam lyciam phrygiam pisidiam cariam isauriam seruilius proconsul ad bellum piratarum missus obtinuit bithyniam defuncti regis nicomedis testamento sumus adsecuti gallograeciam id est galatiam sunt enim ut nomen resonat ex gallis galatae quod antiocho contra romanos auxilium praebuissent inuasimus manlius proconsul galatas persecutus est et confugientes partim in olympum partim in magabam montem qui nunc modiacus dicitur de arduis eos in plana detrusit uictosque in perpetuam pacem redegit postea galatiam deiotarus tetrarches nobis permittentibus tenuit ad extremum sub octauiano caesare augusto galatia in formam prouinciae redacta est et eam primus lollius pro praetore administrauit cappadoces primo societatem nostram sub ariarathe rege per legatos petiuerunt posteaque ariobarzanes rex cappadocum a mithridate expulsus romanorum armis restitutus est semperque in auxilia nostra fuere cappadoces et ita maiestatem coluere romanam ut in honorem augusti caesaris mazaca ciuitas cappadociae maxima caesarea nuncuparetur postremo cum sub imperatore claudio caesare archelaus ex cappadocia romam uenisset ibique diu detentus occubuisset in prouinciae speciem cappadocia migrauit pontus per pompeium uicto mithridate rege pontico formam prouinciae accepit paphlagoniam pylaemenes rex amicus populi romani tenuit saepe ex ea pulsus regno a nobis est restitutus quo mortuo prouincia paphlagonibus imposita est ultra iuga tauri montis quem admodum romana perrexerit possessio consequeuti locorum magis quam temporum seruata digestione monstrabitur antiochus syriae rex potentissimus bellum formidabile populo romano intulit trecenta millia armatorum habuit falcatis etiam curribus et elephantis aciem instruxit a scipione consule fratre scipionis africani in asia apud magnesiam uictus pace accepta intra taurum montem regnare permissus est eius filii sub clientela populi romani regnum syriae retinuerunt quibus defunctis syriarum prouinciis potiti sumus cilices et isauros qui piratis et praedonibus maritimis se iunxerant seruilius proconsul ad praedonum bellum missus subegit et uiam per taurum montem primus instituit isque de cilicibus et isauris triumphauit atque isauricus est cognominatus cyprus famosa diuitiis paupertatem populi romani ut occuparetur sollicitauit eam rex foederatus ptolemaeus regebat sed tanta fuit penuria aerarii romani et tam ingens fama opum cypriarum ut lege lata per publium clodium tribunum plebis cyprus confiscari iuberetur quo accepto nuntio rex cyprius uenenum sumpsit quo uitam prius quam diuitias amitteret cato cyprias opes romam nauibus aduexit ita ius eius insulae auarias magis quam iustius sumus adsecuti cyrenas cum ceteris ciuitatibus libyae pentapolis ptolemaei antiquioris liberalitate suscepimus libyam supremo apionis regis arbitrio sumus adsecuti aegyptus omnis sub amicis regibus fuerat sed uicta cum antonio cleopatra prouinciae formam octauiani caesaris augusti tempore accepit et primum apud alexandrinos cornelius gallus romanus iudex administrauit per confinia armeniarum primum sub lucio lucullo romana trans taurum transmissa sunt arma phylarchi saracenorum in osroene superati cessere in mesopotamia ab eodem lucullo nisibis capta est postea per pompeium eadem loca armis obtenta sunt syriae et phoenice bello a tigrane armeniorum rege receptae sunt arabes et iudaei in palaestina uicti sunt ad extremum sub traiano principe regi maioris armeniae diadema sublatum est et per traianum armenia mesopotamia assyria et arabia prouinciae factae sunt ac limes orientalis supra ripam fluminis tigridis institutus est sed hadrianus qui successit traiano eius inuidens gloriae sponte sua armeniam mesopotamiam et assyriam