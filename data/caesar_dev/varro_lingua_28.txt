quaeretur se non soluere sic enim ut quicque in obliquis casibus discrepauit dicere potuit propter eam rem rectos casus non esse similis quom quaeratur duo inter se similia sint necne non debere extrinsecus adsumi cur similia sint item si esset analogia similiter ut dicunt aues oues sues dicerent item auium ouium suium si analogia est inquit cur populus dicit dei penates dei consentes cum sit ut hic reus ferreus deus sic hei reei ferreei deei item quaerunt si sit analogia cur appellant omnes aedem deum consentium et non deorum consentium item quor dicatur mille denarium non mille denariorum est enim hoc uocabulum figura ut vatinius manilius denarius debet igitur dici ut vatiniorum maniliorum denariorum et non equum puplicum mille assarium esse sed mille assariorum ab uno enim assario multi assarii ab eo assariorum item secundum illorum rationem debemus secundis syllabis longis hectorem nestorem est enim ut quaestor praetor nestor quaestorem praetorem nestorem quaestoris praetoris nestoris et non debuit dici quibus das his das est enim ut hi qui his quis aut sicut quibus hibus cum dicatur da patri familias si analogias sequi uellent non debuerunt dicere hic pater familias quod est ut atiniae catiniae familiae sic una atinia catinia familia item plures patres familias dicere non debuerunt sed ut sisenna scribit patres familiarum neque oportebat consuetudinem natare alios dicere boum greges alios bouerum et signa alios ioum alios iouerum cum esset ut iouis bouis struis et iouem bouem struem ioui boui strui nec cum haec conuenirent in obliquis casibus dubitare debuerunt in rectis in quibus nunc in consuetudine aliter dicere pro ious iupiter pro bous bos pro strus strues xxxix deinceps dicam de altero genere uocabulorum in quo contentiones fiunt ut album albius albissumum in quo item analogias non seruari apparet nam cum sit simile salsum caldum et dicatur ab his salsius caldius salsissimum caldissimum debuit dici quoniam simile est bonum malum ab his bonius et malius bonissimum et malissimum nonne dicitur bonum melius optimum malum peius pessimum in aliis uerbis nihil deest ut dulcis dulcior dulcissimus in aliis primum ut peium a peius pessimum in aliis medium ut caesior a caesius caesissumus in aliis bina sunt quae desint ab eadem uoce declinata et ea ita ut alias desint secundum et tertium ut in hoc mane manius manissime alias ut duo prima absint ut ab optimum optius optum alias ut primum et tertium desit ut a melius melum melissumum praeterea si dicerentur similiter cum similia essent macer tener et macerrimus tenerrimus non discreparet in his macrior tenerior neque alia trisyllaba alia quadrisyllaba fierent et si in his dominaretur similitudo diceremus ut candidissimus candidissima pauperrumus pauperrima sic candidus candida pauper paupera et ut dicimus doctus docta doctissimus doctissima sic diceremus frugalissumus frugalissima frugalus et frugala et si proportione essent uerba ut uno uocabulo dicimus uirum et mulierem sapientem et diligentem et sapientiorem et diligentiorem sic diceremus item cum peruenissemus ad summum quod nunc facimus aliter nam uirum dicimus sapientissimum et diligentissimum feminam sapientissimam et diligentissimam quod ad uocabulorum huius generis exempla pertinet multa sunt reliqua sed ea quae dicta ad iudicandum satis sunt quor analogias in collatione uerborum sequi non debeamus xl magnitudinis uocabula cum possint esse terna ut cista cistula cistella in aliis media non sunt ut in his macer macricolus macellus niger nigricolus nigellus item minima in quibusdam non sunt ut auis auicula auicella caput capitulum capitellum in hoc genere uocabulorum quoniam multa desunt dicendum est non esse in eo potius sequendam quam consuetudinem rationem quod ad uocabulorum genera quattuor pertinet ut in hoc potius consuetudinem quam analogias dominari facile animaduerti possit dictum est xli sequitur de nominibus quae differunt a uocabulis ideo quod sunt finita ac significant res proprias ut paris helena cum uocabula sint infinita ac res communis designent ut uir mulier e quibus sunt alia nomina ab nominibus ut ilium ab ilo et ilia ab ilio alia a uocabulo ut ab albo albius ab atro atrius in neutris seruata est analogia nam et cum sit a romulo roma proportione non est quod debuit esse romula non roma item perpenna debuit esse perpenni filia non perpennae filius nam perpenna mulieris nomen esse debuit et nata esse a perpenno quod est ut aruernus percelnus perpennus aruerna percelna perpenna quod si marcus perpenna uirile est nomen et analogia sequenda lucius aelia et quintus mucia uirilia nomina esse debebunt item quae dicunt ab rhodo andro cyzico rhodius andrius cyzicenus similiter cyzicius dici debebat et ciuis unus quisque non ut athenaeus dicitur rhetor nomine etsi non sit atheniensis in hoc ipso analogia non est quod alii nomina habent ab oppidis alii aut non habent aut non ut debent habent habent plerique libertini a municipio manumissi in quo ut societatum et fanorum serui non seruarunt proportione rationem et romanorum liberti debuerunt dici ut a fauentia fauentinus ab reate reatinus sic a roma romanus ut nominentur libertini orti a publicis seruis romani qui manumissi ante quam sub magistratuum nomina qui eos liberarunt succedere coeperunt hinc quoque illa nomina lesas ufenas carrinas maecenas quae cum essent ab loco ut urbinas et tamen urbinius ab his debuerunt dici ad nostrorum nominum similitudinem lesius ufenius carrinius maecenius insignis eorum est error qui malunt quae nesciunt docere quam discere quae ignorant in quo fuit crates nobilis grammaticus qui fretus chrysippo homine acutissimo qui reliquit peri anomalias iii libros contra analogian atque aristarchum est nixus sed ita ut scripta indicant eius ut neutrius uideatur peruidisse uoluntatem quod et chrysippus de inaequabilitate cum scribit sermonis propositum habet ostendere similes res dissimilibus uerbis et dissimiles similibus esse uocabulis notatas id quod est uerum et quod aristarchus de aequabilitate cum scribit eiusdemuuerborum similitudinem quandam in inclinatione sequi iubet quoad patiatur conseutudo sed ii qui in loquendo partim sequi iubent nos consuetudinem partim rationem non tam discrepant quod consuetudo et analogia coniunctiores sunt inter se quam iei credunt quod est nata ex quadam consuetudine analogia et ex hac consuetudine item anomalia quare quod consuetudo ex dissimilibus et similibus uerbis eorumque declinationibus constat neque anomalia neque analogia est repudianda nisi si non est