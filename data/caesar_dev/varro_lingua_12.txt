compenditur una fit a quo usura quod in sorte accedebat impendium appellatum quae cum non accederet ad sortem usu usura dicta ut sors quod suum fit sorte per trutinam solui solitum uestigium etiam nunc manet in aede saturni quod ea etiam nunc propter pensuram trutinam habet positam ab aere aerarium appellatum xxxvii ad uocabula quae pertinere sumus rati ea quae loca et ea quae in locis sunt satis ut arbitror dicta quod neque parum multa sunt aperta neque si amplius uelimus uolumen patietur quare in proximo ut in primo libro dixi quod sequitur de temporibus dicam origines uerborum quae sunt locorum et ea quae in his in priore libro scripsi in hoc dicam de uocabulis temporum et earum rerum quae in agendo fiunt aut dicuntur cum tempore aliquo ut sedetur ambulatur loquontur atque si qua erunt ex diuerso genere adiuncta potius cognationi uerborum quam auditori calumnianti geremus morem huius rei auctor satis mihi chrysippus et antipater et illi in quibus si non tantum acuminis at plus litterarum in quo est aristophanes et apollodorus qui omnes uerba ex uerbis ita declinari scribunt ut uerba litteras alia assumant alia mittant alia commutent ut fit in turdo in turdario et turdelice sic declinantes graeci nostra nomina dicunt lucienum leukienon et quinctium kointion et nostri illorum aristarchon aristarchum et diona dionem sic inquam consuetudo nostra multa declinauit a uetere ut ab solu solum ab loebeso liberum ab lasibus lares quae obruta uetustate ut potero eruere conabor ii dicemus primo de temporibus tum quae per ea fiunt sed ita ut ante de natura eorum ea enim dux fuit ad uocabula imponenda homini tempus esse dicunt interuallum mundi motus id diuisum in partes aliquot maxime ab solis et lunae cursu itaque ab eorum tenore temperato tempus dictum unde tempestiua et a motu eorum qui toto caelo coniunctus mundus duo motus solis alter cum caelo quod mouetur ab ioue rectore qui graece dia appellatur cum ab oriente ad occasum uenit quo tempus id ab hoc deo dies appellatur meridies ab eo quod medius dies d antiqui non r in hoc dicebant ut praeneste incisum in solario uidi solarium dictum id in quo horae in sole inspiciebantur uel horologium ex aqua quod cornelius in basilica aemilia et fuluia inumbrauit diei principium mane quod tum manat dies ab oriente nisi potius quod bonum antiqui dicebant manum ad cuiusmodi religionem graeci quoque cum lumen affertur solent dicere phos agathon suprema summum diei id ab superrimo hoc tempus xii tabulae dicunt occasum esse solis sed postea lex plaetoria id quoque tempus esse iubet supremum quo praetor in comitio supremam pronuntiauit populo secundum hoc dicitur crepusculum a crepero id uocabulum sumpserunt a sabinis unde ueniunt crepusci nominati amiterno qui eo tempore erant nati ut lucii prima luce in reatino crepusculum significat dubium ab eo res dictae dubiae creperae quod crepusculum dies etiam nunc sit an iam nox multis dubium nox quod ut pacuius ait omnia nisi interueniat sol pruina obriguerint quod nocet nox nisi quod graece nux nox cum stella prima exorta eum graeci uocant hesperon nostri vesperuginem ut plautus neque vesperugo neque vergiliae occidunt id tempus dictum a graecis hespera latine uesper ut ante solem ortum quod eadem stella uocatur iubar quod iubata pacui dicit pastor exorto iubare noctis decurso itinere enni aiax lumen iubarne in caelo cerno inter uesperuginem et iubar dicta nox intempesta ut in bruto cassii quod dicit lucretia nocte intempesta nostram deuenit domum intempestam aelius dicebat cum tempus agendi est nullum quod alii concubium appellarunt quod omnes fere tunc cubarent alii ab eo quod sileretur silentium noctis quod idem plautus tempus conticinium scribit enim videbimus factum uolo redito conticinio alter motus solis est aliter ac caeli quod mouetur a bruma ad solstitium dicta bruma quod breuissimus tunc dies est solstitium quod sol eo die sistere uidebatur quo ad nos uersum proximus est sol cum uenit in medium spatium inter brumam et solstitium quod dies aequus fit ac nox aequinoctium dictum tempus a bruma ad brumam dum sol redit uocatur annus quod ut parui circuli anuli sic magni dicebantur circites ani unde annus huius temporis pars prima hiems quod tum multi imbres hinc hibernacula hibernum uel quod tum anima quae flatur omnium apparet ab hiatu hiems tempus secundum uer quod tum uirere incipunt uirgulta ac uertere se tempus anni nisi quod iones dicunt er uer tertium ab aestu aestas hinc aestiuum nisi forte a graeco aithesthai quartum autumnus ab augendis hominum opibus dictus frugibusque coactis quasi auctumnus ut annus ab sole sic mensis a lunae motu dictus dum ab sole profecta rursus redit ad eum luna quod graece olim dicta mene unde illorum menes ab eo nostri a mensibus intermestris dictum quod putabant inter prioris mensis senescentis extremum diem et nouam lunam esse diem quem diligentius attici henen kai nean appellarunt ab eo quod eo die potest uideri extrema et prima luna lustrum nominatum tempus quinquennale a luendo id est soluendo quod quinto quoque anno uectigalia et ultro tributa per censores persoluebantur seclum spatium annorum centum uocarunt dictum a sene quod longissimum spatium senescendorum hominum id putarunt aeuum ab aetate omnium annorum hinc aeuiternum quod factum est aeternum quod graeci aiona id ait chrysippus esse aei on ab eo plautus non omnis aetas ad perdiscendum est satis hinc poetae aeterna templa caeli iii ad naturale discrimen ciuilia uocabula dierum accesserunt dicam prius qui deorum causa tum qui hominum sunt instituti dies agonales per quos rex in regia arietem immolat dicti ab agon eo quod interrogat minister sacrificii agone nisi si a graeca lingua ubi agon princeps ab eo quod immolatur a principe ciuitatis et princeps gregis immolatur carmentalia nominantur quod sacra tum et feriae carmentis lupercalia dicta quod in lupercali luperci sacra faciunt rex cum ferias menstruas nonis februariis edicit hunc diem februatum appellat februm sabini purgamentum et id in sacris nostris uerbum non ignotum nam pellem capri cuius de loro caeduntur puellae lupercalibus ueteres februm uocabant et lupercalia februatio ut in antiquitatum libris demonstraui quirinalia a quirino quod ei deo feriae et eorum hominum qui furnacalibus suis