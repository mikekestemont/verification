a praedando praeda a merendo merces sic alia sunt quae circum ire non difficile sed quod genus iam uidetur et alia urgent omitto viii in uerborum genere quae tempora adsignificant quod ea erant tria praeteritum praesens futurum declinatio facienda fuit triplex ut ab saluto salutabam salutabo cum item personarum natura triplex esset qui loqueretur ad quem de quo haec ab eodem uerbo declinata quae in copia uerborum explicabuntur ix quoniam dictum de duobus declinatio cur et in quas sit facta tertium quod relinquitur quemadmodum nunc dicetur declinationum genera sunt duo uoluntarium et naturale uoluntarium est quo ut cuiusque tulit uoluntas declinauit sic tres cum emerunt ephesi singulos seruos nonnunquam alius declinat nomen ab eo qui uendit artemidorus atque artemam appellat alius a regione quod ibi emit ab ionia iona alius quod ephesi ephesium sic alius ab alia aliqua re ut uisum est contra naturalem declinationem dico quae non a singulorum oritur uoluntate sed a communi consensu itaque omnes impositis nominibus eorum item declinant casus atque eodem modo dicunt huius artemidori et huius ionis et huius ephesi sic in casibus aliis cum utrumque nonnunquam accidat et ut in uoluntaria declinatione animaduertatur natura et in naturali uoluntas quae cuiusmodi sint aperientur infra quod utraque declinatione alia fiunt similia alia dissimilia de eo graeci latinique libros fecerunt multos partim cum alii putarent in loquendo ea uerba sequi oportere quae ab similibus similiter essent declinata quas appellarunt analogias alii cum id neglegendum putarent ac potius sequendam dissimilitudinem quae in consuetudine est quam uocarunt anomalian cum ut ego arbitror utrumque sit nobis sequendum quod in declinatione uoluntaria sit anomalia in naturali magis analogia de quibus utriusque generis declinationibus libros faciam bis ternos prioris tris de earum declinationum disciplina posteriores de eius disciplinae propaginibus de prioribus primus erit hic quae contra similitudinem declinationum dicantur secundus quae contra dissimilitudinem tertius de similitudinum forma de quibus quae expediero singulis tribus tum de alteris totidem scribere ac diuidere incipiam x quod huiusce libri est dicere contra eos qui similitudinem sequuntur quae est ut in aetate puer ad senem puella ad anum in uerbis ut est scribo scribam dicam prius contra uniuersam analogiam dein tum de singulis partibus a natura sermonis incipiam xi omnis oratio cum debeat dirigi ad utilitatem ad quam tum denique peruenit si est aperta et breuis quae petimus quod obscurus et longior orator est odio et cum efficiat aperta ut intellegatur breuis ut cito intellegatur et apertam consuetudo breuem temperantia loquentis et utrumque fieri possit sine analogia nihil ea opus est neque enim utrum herculi an herculis clauam dici oporteat si doceat analogia cum utrumque sit in consuetudine non neglegendum quod aeque sunt et breuia et aperta xii praeterea quoius utilitatis causa quaeque res sit inuenta si ex ea quis id sit consecutus amplius eam scrutari cum sit nimium otiosi et cum utilitatis causa uerba ideo sint imposita rebus ut eas significent si id consequimur una consuetudine nihil prodest analogia xiii accedit quod quaecumque usus causa ad uitam sint assumpta in his nostrumst utilitatem quaerere non similitudinem itaque in uestitu cum dissimillima sit uirilis toga tunicae muliebris stola pallio tamen inaequabilitatem hanc sequimur nihilo minus xiv in aedificiis quom non uideamus habere ad atrium peristylon similitudinem et cubiculum ad equile tamen propter utilitatem in his dissimilitudines potius quam similitudines sequimur itaque et hiberna triclinia et aestiua non item ualuata ac fenestrata facimus xv quare cum ut in uestitu aedificiis sic in supellectile cibo ceterisque omnibus quae usus causa ad uitam sunt assumpta dominetur inaequabilitas in sermone quoque qui est usus causa constitutus ea non repudianda xvi quod si quis duplicem putat esse summam ad quas metas naturae sit perueniendum in usu utilitatis et elegantiae quod non solum uestiti esse uolumus ut uitemus frigus sed etiam ut uideamur uestiti esse honeste non domum habere ut simus in tecto et tuto solum quo necessitas contruserit sed etiam ubi uoluptas retineri possit non solum uasa ad uictum habilia sed etiam figura bella atque ab artifice ficta quod aliud homini aliud humanitati satis est quoduis sitienti homini poculum idoneum humanitati nisi bellum parum sed cum discessum est ab utilitate ad uoluptatem tamen in eo ex dissimilitudine plus uoluptatis quam ex similitudine saepe capitur quo nomine et gemina conclauia dissimiliter poliunt et lectos non omnis paris magnitudine ac figura faciunt quod si esset analogia petenda supellectili omnis lectos haberemus domi ad unam formam et aut cum fulcro aut sine eo nec cum ad tricliniarem gradum non item ad cubicularem neque potius delectaremur supellectile distincta quae esset ex ebore aliisue rebus disparibus figuris quam grabatis qui ana logon ad similem formam plerumque eadem materia fiunt quare aut negandum nobis disparia esse iucunda aut quoniam necesse est confiteri dicendum uerborum dissimilitudinem quae sit in consuetudine non esse uitandam xvii quod si analogia sequenda est nobis aut ea obseruanda est quae est in consuetudine aut quae non est si ea quae est sequenda est praeceptis nihil opus est quod cum consuetudinem sequemur ea nos sequetur si quae non est in consuetudine quaeremus ut quisque duo uerba in quattuor formis finxerit similiter quamuis haec nolemus tamen erunt sequenda ut iuppitri marspitrem quas si quis seruet analogias pro insano sit reprehendendus non ergo ea est sequenda xviii quod si oportet id esse ut a similibus similiter omnia declinentur uerba sequitur ut ab dissimilibus dissimilia debeant fingi quod non fit nam et ab similibus alia fiunt similia alia dissimilia et ab dissimilibus partim similia partim dissimilia ab similibus similia ut a bono et malo bonum malum ab similibus dissimilia ut ab lupus lepus lupo lepori contra ab dissimilibus dissimilia ut priamus paris priamo pari ab dissimilibus similia ut iupiter ouis ioui oui eo iam magis analogias esse negandum quod non modo ab similibus dissimilia finguntur sed etiam ab isdem uocabulis dissimilia neque a dissimilibus similia sed etiam eadem ab isdem uocabulis dissimilia fingi apparet quod cum duae sint albae ab una dicuntur albani ab altera albenses cum trinae fuerint athenae ab una dicti athenaei ab altera athenaiis a tertia athenaeopolitae sic ex diuersis uerbis multa facta in