quae similitudines exigi oporteat e quis unum positum in uerborum materia alterum ut in materiae figura quae ex declinatione fit nam debet esse unum ut uerbum uerbo unde declinetur sit simile alterum ut e uerbo in uerbum declinatio ad quam conferetur eiusdem modi sit alias enim ab similibus uerbis similiter declinantur ut ab erus ferus ero fero alias dissimiliter erus ferus eri ferum cum utrumque et uerbum uerbo erit simile et declinatio declinationi tum denique dicam esse simile ac duplicem et perfectam similitudinem habere id quod postulat analogia sed ne astutius uidear posuisse duo genera esse similitudinum sola cum utriusque inferiores species sint plures si de his reticuero ut mihi relinquam latebras repetam ab origine similitudinum quae in conferendis uerbis et inclinandis sequendae aut uitandae sint prima diuisio in oratione quod alia uerba nusquam declinantur ut haec uix mox alia declinantur ut ab lima limae a fero ferebam et cum nisi in his uerbis quae declinantur non possit esse analogia qui dicit simile esse mox et nox errat quod non est eiusdem generis utrumque uerbum cum nox succedere debeat sub casuum rationem mox neque debeat neque possit secunda diuisio est de his uerbis quae declinari possunt quod alia sunt a uoluntate alia a natura voluntatem appello cum unus quiuis a nomine aliae rei imponit nomen ut romulus romae naturam dico cum uniuersi acceptum nomen ab eo qui imposuit non requirimus quemadmodum is uelit declinari sed ipsi declinamus ut huius romae hanc romam hac roma de his duabus partibus uoluntaria declinatio refertur ad consuetudinem naturalis ad rationem quare proinde ac simile conferre non oportet ac dicere ut sit ab roma romanus sic ex capua dici oportere capuanus quod in consuetudine uehementer natat quod declinantes imperite rebus nomina imponunt a quibus cum accepit consuetudo turbulenta necesse est dicere itaque neque aristarchei neque alii in analogiis defendendam eius susceperunt causam sed ut dixi hoc genere declinatio in communi consuetudine uerborum aegrotat quod oritur e populo multiplici et imperito itaque in hoc genere in loquendo magis anomalia quam analogia tertia diuisio est quae uerba declinata natura ea diuiduntur in partis quattuor in unam quae habet casus neque tempora ut docilis et facilis in alteram quae tempora neque casus ut docet facit in tertiam quae utraque ut docens faciens in quartam quae neutra ut docte et facete ex hac diuisione singulis partibus tres reliquae dissimiles quare nisi in sua parte inter se collata erunt uerba si conueniunt non erit ita simile ut debeat facere idem unius cuiusque partis quoniam species plures de singulis dicam prima pars casualis diuiditur in partis duas in nominatus scilicet et articulos quod aeque finitum et infinitum est ut hic et quis de his generibus duobus utrum sumpseris cum reliquo non conferendum quod inter se dissimiles habent analogias in articulis uix adumbrata est analogia et magis rerum quam uocum in nominatibus magis expressa ac plus etiam in uocibus ac syllabarum similitudinibus quam in rebus suam optinet rationem etiam illud accedit ut in articulis habere analogias ostendere sit difficile quod singula sint uerba hic contra facile quod magna sit copia similium nominatuum quare non tam hanc partem ab illa diuidendum quam illud uidendum ut satis sit uerecundiae etiam illam in eandem arenam uocare pugnatum ut in articulis duae partes finitae et infinitae sic in nominatibus duae uocabulum et nomen non enim idem oppidum et roma cum oppidum sit uocabulum roma nomen quorum discrimen in his reddendis rationibus alii discernunt alii non nos sicubi opus fuerit quid sit et cur ascribemus nominatui ut similis sit nominatus habere debet ut sit eodem genere specie eadem sic casu exitu eodem specie ut si nomen est quod conferas cum quo conferas sit nomen genere ut non solum unum sed utrumque sit uirile casu ut si alterum sit dandi item alterum sit dandi exitu ut quas unum habeat extremas litteras easdem alterum habeat ad hunc quadruplicem fontem ordines deriguntur bini uni transuersi alteri derecti ut in tabula solet in qua latrunculis ludunt transuersi sunt qui ab recto casu obliqui declinantur ut albus albi albo derecti sunt qui ab recto casu in rectos declinantur ut albus alba album utrique sunt partibus senis transuersorum ordinum partes appellantur casus derectorum genera utrisque inter se implicatis forma dicam prius de transuersis casuum uocabula alius alio modo appellauit nos dicemus qui nominandi causa dicitur nominandi uel nominatiuum dicuntur unae scopae non dicitur una scopa alia enim natura quod priora simplicibus posteriora in coniunctis rebus uocabula ponuntur sic bigae sic quadrigae a coniunctu dictae itaque non dicitur ut haec una lata et alba sic una biga sed unae bigae neque dicitur ut hae duae latae albae sic hae duae bigae et quadrigae sed hae binae bigae et quadrigae item figura uerbi qualis sit refert quod in figura uocis alias commutatio fit in primo uerbo suit modo suit alias in medio ut curso cursito alias in extremo ut doceo docui alias communis ut lego legi refert igitur ex quibus litteris quodque uerbum constet maxime extrema quod ea in plerisque commutatur quare in his quoque partibus similitudines ab aliis male ab aliis bene quod solent sumi in casibus conferendis recte an perperam uidendum sed ubicumque commouentur litterae non solum eae sunt animaduertendae sed etiam quae proxumae sunt neque mouentur haec enim uicinitas aliquantum potest in uerborum declinationibus in quis figuris non ea similia dicemus quae similis res significant sed quae ea forma sint ut eius modi res similis ex instituto significare plerumque soleant ut tunicam uirilem et muliebrem dicimus non eam quam habet uir aut mulier sed quam habere ex instituto debet potest enim muliebrem uir uirilem mulier habere ut in scaena ab actoribus haberi uidemus sed eam dicimus muliebrem quae de eo genere est quo indutui mulieres ut uterentur est institutum ut actor stolam muliebrem sic perpenna et caecina et spurinna figura muliebria dicuntur habere nomina non mulierum flexurae quoque similitudo uidenda ideo quod alia uerba quam uiam habeant ex ipsis uerbis unde declinantur apparet ut quemadmodum oporteat uti praetor consul praetori consuli alia ex transitu intelleguntur ut socer macer quod alterum fit socerum