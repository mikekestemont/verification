pro uero antea obtinebat regna atque imperia fortunam dono dare item alia quae per mortalis auide cupiuntur quia et apud indignos saepe erant quasi per lubidinem data neque cuiquam incorrupta permanserant sed res docuit id uerum esse quod in carminibus appius ait fabrum esse suae quemque fortunae atque in te maxume qui tantum alios praetergressus es uti prius defessi sint homines laudando facta tua quam tu laude digna faciundo ceterum uti fabricata sic uirtute parta quam magna industria haberi decet ne incuria deformentur aut corruant infirmata nemo enim alteri imperium uolens concedit et quamuis bonus atque clemens sit qui plus potest tamen quia malo esse licet formidatur id euenit quia plerique rerum potentes peruerse consulunt et eo se munitiores putant quo illi quibus imperitant nequiores fuere at contra id eniti decet quum ipse bonus atque strenuus sis uti quam optumis imperites nam pessumus quisque asperrume rectorem patitur sed tibi hoc grauius est quam ante te omnibus armis parta componere bellum aliorum pace mollius gessisti ad hoc uictores pradam petunt uicti ciues sunt inter has difficultates euadendum est tibi atque in posterum firmanda respublica non armis modo neque aduorsum hostes sed quod multo maius multoque asperius est bonis pacis artibus ergo omnes magna mediocrique sapientia res huc uocat quam quisque optuma potest ut dicat ac mihi sic uidetur qualicumque modo tu uictoriam composueris ita alia omnia futura ii sed iam quo melius faciliusque constituas paucis quae me animus monet accipe bellum tibi fuit imperator cum homine claro magnis opibus auido potentiae maiore fortuna quam sapientia quem sequuti sunt pauci per suam iniuriam tibi inimici item quos adfinitas aut alia necessitudo traxit nam particeps dominationis neque fuit quisquam neque si pati potuisset orbis terrarum bello concussus foret cetera multitudo uolgi more magis quam iudicio post alius alium quasi prudentiorem sequuti per idem tempus maledictis iniquorum occupandae reipublicae in spem adducti homines quibus omnia probro ac luxuria polluta erant concurrere in castra tua et aperte quietis mortem rapinas postremo omnia quae corruptus animus lubebat minitari ex quis magna pars ubi neque creditum condonare neque te ciuibus sicut hostibus uti uident defluxere pauci restitere quibus maius otium in castris quam romae futurum erat tanta uis creditorum impendebat sed ob easdem caussas immane dictu est quanti et quam multi mortales postea ad pompeium discesserint eoque per omne tempus belli quasi sacro atque inspoliato fano debitores usi iii igitur quoniam tibi uictori de bello atque pace agitandum est hoc tu ciuiliter deponas illa ut quam iustissuma et diuturna sit de te ipso primum quia compositurus es quod optumum factu est existuma equidem ego cuncta imperia crudelia magis acerba quam diuturna arbitror neque quemquam a multis metuendum esse quin ad eum ex multis formido recidat eam uitam bellum aeternum atque anceps gerere quoniam neque aduorsus neque ab tergo aut lateribus tutus sis semper in periculo aut metu agites contra qui benignitate et clementia imperium temperauere his laeta et candida omnia uisa etiam hostes aequiores quam aliis ciues an qui me his dictis corruptorem uictoriae tuae nimisque in uictos bona uoluntate praedicent scilicet quod ea quae externis nationibus natura hostibus nosque maioresque nostri saepe tribuere ea ciuibus danda arbitror neque barbaro ritu caede caedem et sanguine sanguinem expiandum iv an illa quae paullo ante hoc bellum in cn pompeium uictoriamque sullanam increpabantur obliuio intercepit domitium carbonem brutum alios item non armatos neque in praelio belli iure sed post ea supplices per summum scelus interfectos plebem romanam in uilla publica pecoris modo conscissam heu quam illa occulta ciuium funera et repentinae caedes in parentum aut liberorum sinum fuga mulierum et puerorum uastatio domorum ante partam a te uictoriam omnia saeua atque crudelia erant ad quae te illi idem hortantur et scilicet id certatum esse utrius uestrum arbitrio iniuria fierent neque receptam sed captam a te rempublicam et ea caussa exercitus stipendiis confectis optumos et ueterrumos omnium aduorsum fratres parentesque ac liberos armis contendere ut ex alienis malis deterrumi mortales uentri atque profundae lubidini sumtus quaererent atque essent obprobria uictoriae quorum flagitiis commacularetur honorum laus neque enim te praeterire puto quali quisque eorum more aut modestia etiam tum dubia uictoria sese gesserit quoque modo in belli administratione scorta aut conuiuia exercuerint nonnulli quorum aetas ne per otium quidem tales uoluptates sine dedecore attigerit de bello satis dictum v de pace firmanda quoniam tuque et omnes tui agitatis primum id quaeso considera quale id sit de quo consultas ita bonis malisque dimotis patenti uia ad uerum perges ego sic existumo quoniam orta omnia intereunt qua tempestate urbi romanae fatum excidii aduentarit ciues cum ciuibus manus conserturos ita defessos et exsangues regi aut nationi praedae futuros aliter non orbis terrarum neque cunctae gentes conglobatae mouere aut contundere queunt hoc imperium firmanda igitur sunt concordiae bona et discordiae mala expellenda id ita eueniet si sumtuum et rapinarum licentiam demseris non ad uetera instituta reuocans quae iam pridem corruptis moribus ludibrio sunt sed si suam cuique rem familiarem finem sumtuum statueris quoniam is incessit mos ut homines adolescentuli sua atque aliena consumere nihil lubidini atque aliis rogantibus denegare pulcherrumum putent eam uirtutem et magnitudinem animi pudorem atque modestiam pro socordia aestument ergo animus ferox praua uia ingressus ubi consueta non subpetunt fertur accensus in socios modo modo in ciues mouet composita et res nouas ueteribus adquirit quare tollendus foenerator in posterum uti suas quisque res curemus ea uera atque simplex uia est magistratum populo non creditori gerere et magnitudinem animi in addendo non demendo reipublicae ostendere vi atque ego scio quam aspera haec res in principio futura sit praesertim iis qui se in uictoria licentius liberiusque quam arctius futuros credebant quorum si saluti potius quam lubidini consules illosque nosque et socios in pace firma constitues sin eadem studia artesque iuuentuti erunt hae ista egregia tua fama simul cum urbe roma breui concidet postremo sapientes pacis caussa bellum gerunt laborem spe otii sustentant nisi illam firmam efficis uinci an uicisse quid retulit quare capesse per deos rempublicam et omnia aspera uti soles peruade namque aut tu mederi potes aut obmittenda est cura omnibus neque quisquam