ex proelio damnis ita per inopiam et labores fatiscebant carne pecudum propulsare famem adacti ad hoc penuria aquae feruida aetas longinqua itinera sola ducis patientia mitigabantur eadem pluraque gregario milite toleranti s uentum dehinc in locos cultos demessaeque segetes et ex duobus castellis in quae confugerant armenii alterum impetu captum qui primam uim depulerant obsidione coguntur unde in regionem tauraunitium transgressus improuisum periculum uitauit nam haud procul tentorio eius non ignobilis barbarus cum telo repertus ordinem insidiarum seque auctorem et socios per tormenta edidit conuictique et puniti sunt qui specie amicitiae dolum parabant nec multo post legati tigranocerta missi patere moenia adferunt intentos populares ad iussa simul hospitale donum coronam auream tradebant accepitque cum honore ne quicquam urbi detractum quo promptius obsequium integri retinerent at praesidium leger da quod ferox iuuentus clauserat non sine certamine expugnatum est nam et proelium pro muris ausi erant et pulsi intra munimenta aggeri demum et inrumpentium armis cessere quae facilius proueniebant qui parthi hircano bello distinebantur miserantque hircani ad principem romanum societatem oratum attineri a se uologaesen pro pignore amicitiae ostentante s eos regredientes corbulo ne euphraten transgressi hostium custodiis circumuenirentur dato praesidio ad litora maris rubri deduxit unde uitatis parthorum finibus patrias in sedes remeauere quin et tiridaten per medos extrema armeniae intrantem praemisso cum auxiliis uerulano legato atque ipse legionibus citis abire procul ac spem belli omittere subegit quosque nobis auersos animis cognouerat caedibus et incendiis perpopulatus possessionem armeniae usurpabat cum aduenit tigranes a nerone ad capessendum imperium delectus cappadocum e nobilitate regis archelai nepos sed quod diu obses apud urbem fuerat usque ad seruilem patientiam demissus ne c consensu acceptus durante apud quosdam fauore arsacidarum at plerique superbiam parthorum perosi datum a romanis regem malebant additum et praesidium mille legionarii tres sociorum cohortes duaeque equitum alae et quo facilius nouum regnum tueretur pars armeniae ut cuique finitima p har as mani pol emonique et aristobulo atque antiocho parere iussae sunt corbulo in siriam abscessit morte ummidii legati uacuam ac sibi permissam eodem anno ex inlustribus asia urbibus laodicea tremore terrae prolapsa nullo a nobis remedio propriis opibus reualuit at in italia uetus oppidum puteoli ius coloniae et cognomentum a nerone apiscuntur ueterani tarentum et antium adscripti non tamen infrequentiae locorum subuenere dilapsis pluribus in prouincias in quibus stipendia expleuerant neque coniugiis suscipiendis neque alendis liberis sueti orbas sine posteris domos relinquebant non enim ut olim uniuersae legiones deducebantur cum tribunis et centurionibus et sui cuiusque ordinis militibus ut consensu et caritate rem publicam efficerent sed ignoti inter se diuersis manipulis sine rectore sine adfectibus mutuis quasi ex alio genere mortalium repente in unum collecti numerus magis quam colonia comitia praetorum arbitrio senatus haberi solita quo d acriore ambitu exarserant princeps composuit tres qui supra numerum petebant legioni praeficiendo auxitque patrum honorem statuendo ut qui a priuatis iudicibus ad senatum prouocauissent eiusdem pecuniae periculum facerent cuius si qui imperatorem appellare nt nam antea uacuum id solutumque poena fuerat fine anni uibius secundus eques romanus accusantibus mauris repetundarum damnatur atque italia exigitur ne grauiore poena adficeretur uibii crispi fratris opibus enisus caesen nio paeto et petronio turpiliano consulibus grauis clades in britannia accepta in qua neque a didius legatus ut memoraui nisi parta retinuerat at successor ueranius modicis excursibus silu ras populatus quin ultra bellum proferret morte prohibitus est magna dum uixit seueritatis fama supremis testamenti uerbis ambitionis manifestus quippe multa in neronem adulatione addidit subiecturum ei prouinciam fuisse si biennio proximo uixisset sed tum paulinus suetonius obtinebat britannos scientia militiae et rumore populi qui neminem sine aemulo sinit corbulonis concertator receptaeque armeniae decus aequare domitis perduellibus cupiens igitur monam insulam incolis ualidam et receptaculum perfugarum adgredi parat nauesque fabricatur plano alueo aduersus breue et incertum sic pedes equites uado secuti aut altiores inter undas adnantes equis tramisere stabat pro litore diuersa acies densa armis uirisque intercursantibus feminis quae in modum furiarum ueste ferali crinibus disiectis faces praeferebant druidaeque circum preces diras sublatis ad caelum manibus fundentes nouitate adspectus perculere militem ut quasi haerentibus membris immobile corpus uulneribus praeberent dein cohortationibus ducis et se ipsi stimulantes ne muliebre et fanaticum agmen pauescerent inferunt signa sternuntque obuios et igni suo inuoluunt praesidium posthac impositum uictis excisique luci saeuis superstitionibus sacri nam cruore captiuo adolere aras et hominum fibris consulere deos fas habebant haec agenti suetonio repentina defectio prouinciae nuntiatur rex icenorum prasutagus longa opulentia clarus caesarem heredem duasque filias scripserat tali obsequio ratus regnumque et domum suam procul iniuria fore quod contra uertit adeo ut regnum per centuriones domus per seruos uelut capta uastarentur iam primum uxor eius boudicca uerberibus adfecta et filiae stupro uiolatae sunt praecipui quique icenorum quasi cunctam regionem muneri accepissent auitis bonis exuuntur et propinqui regis inter mancipia habebantur qua contumelia et metu grauiorum quando in formam prouinciae cesserant rapiunt arma commotis ad rebellationem trinouantibus et qui alii nondum seruitio fracti resumere libertatem occultis coniurationibus pepigerant acerrimo in ueteranos odio quippe in coloniam camulodunum recens deducti pellebant domibus exturbabant agris captiuos seruos appellando fouentibus impotentiam ueteranorum militibus similitudine uitae et spe eiusdem licentiae ad hoc templum diuo claudio constitutum quasi arx aeternae dominationibus adspiciebatur delectique sacerdotes specie religionis omnes fortunas effundebant nec arduum uidebatur exscindere coloniam nullis munimentis saeptam quod ducibus nostris parum prouisum erat dum amoenitati prius quam usui consulitur inter quae nulla palam causa delapsum camuloduni simulacrum uictoriae ac retro conuersum quasi cederet hostibus et feminae in furore m turbatae adesse exitium canebant externosque fremitus in curia eorum auditos consonuisse ululatibus theatrum uisamque speciem in aestuario tamesae subuersae coloniae iam oceanus cruento adspectu ac labente aestu humanorum corporum effigies relictae ut britanni s ad spem ita ueterani s ad metum trahebantur sed qua procul suetonius aberat petiuere a cato deciano procuratore auxilium ille haud amplius quam ducentos sine iustis armis misit et inerat modica militum manus tutela templi freti et impedientibus qui occulti rebellionis conscii consilia turbabant neque fossam aut uallum praeduxerunt neque motis senibus et feminis iuuentus sola restitit quasi media pace incauti multitudine barbarorum circumueniuntur et cetera quidem impetu direpta aut incensa sunt templum in quo