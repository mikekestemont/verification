sunt equites romani cognomento augustianorum aetate ac robore conspicui et pars ingenio procaces alii in spe m potentiae ii dies ac noctes plausibus personare formam principis uocemque deum uocabulis appellantes quasi per uirtutem clari honoratique agere ne tamen ludicrae tantum imperatoris artes notescerent carminum quoque studium adfectauit contractis quibus aliqua pangendi facultas necdum insignis aestimatio hi considere simul et adlatos uel ibidem repertos uersus conectere atque ipsius uerba quoquo modo prolata supplere quod species ipsa carminum docet non impetu et instinctu nec ore uno fluens etiam sapientiae doctoribus tempus impertiebat post epulas utque contraria adseuerantium discordia frueretur nec deerant qui ore uultuque tristi inter oblectamenta regia spectari cuperent sub idem tempus leui initio atrox caedes orta inter colonos nucerinos pompeianosque gladiatorio spectaculo quod liuineius regulus quem motum senatu rettuli edebat quippe oppidana lasciuia in uicem incessente s probra dein saxa postremo ferrum sumpsere ualidiore pompeianorum plebe apud quos spectaculum edebatur ergo deportati sunt in urbem multi e nucerinis trunco per uulnera corpore ac plerique liberorum aut parentum mortes deflebant cuius rei iudicium princeps senatui senatus consulibus permisit et rursus re ad patres relata prohibiti publice in decem annos eius modi coetu pompeiani collegiaque quae contra leges instituerant dissoluta liuineius et qui alii seditionem conciuerant exilio multati sunt motus senatu et pedius blaesus accusantibus cirenensibus uiolatum ab eo thesaurum aesculapii dilectumque militarem pretio et ambitione corruptum idem cirenenses reum agebant acilium strabonem praetoria potestate usum et missum disceptatorem a claudio agrorum quos regis apionis quondam auitos et populo romano cum regno relictos proximus quisque possessor inuaserat diutinaque licentia et iniuria quasi iure et aequo nitebantur igitur abiudicatis agris orta aduersus iudicem inuidia et senatus ignota sibi esse mandata claudii et consulendum principem respondit ne ro probata strabonis sententia se nihilo minus subuenire sociis et usurpata concedere rescripsit sequuntur uirorum inlustrium mortes domitii afri et m seruilii qui summis honoribus et multa eloquentia uiguerant ille orando causas seruilius diu foro mox tradendis rebus romanis celebris et elegantia uitae quod clariorem effecit ut par ingenio ita morum diuersus nerone quartum cornelio cosso consulibus quinquennale ludicrum romae institutum est ad morum graeci certaminis uaria fama ut cunta ferme noua quippe erant qui cn quoque pompeium incusatum a senioribus ferrent quod mansuram theatri sedem posuisset nam antea subitariis gradibus et scaena in tempus structa ludos edi solitos uel si uetustiora repetas stantem populum spectauisse ne si consideret theatro dies totos ignauia continuaret ne spectaculorum quidem antiquitas seruaretur quotiens praetor sederet nulla cuiquam ciuium necessitate certandi ceterum abolitos paulatim patrios mores funditus euerti per accitam lasciuiam ut quod usquam corrumpi et corrumpere queat in urbe uisatur degeneretque studiis externis iuuentus gimnasia et otia et turpes amores exercendo principe et senatu auctoribus qui non modo licentiam uitiis permiserint sed uim adhibeant ut proceres romani specie orationum et carminum scaena polluantur quid superesse nisi ut corpora quoque nudent et caestus adsumant easque pugnas pro militia et armis meditentur an iustitiam auctum iri et decurias equitum egregium iudicandi munus melius expleturos si fractos sonos et dulcedinem uocum perite audissent noctes quoque dedecori adiectas ne quod tempus pudori relinquatur sed coetu promisco quod perditissimus quisque per diem concupiuerit per tenebras audeat pluribus ipsa licentia placebat ac tamen honesta nomina praetendebant maiores quoque non abhorruisse spectaculorum oblectamentis pro fortuna quae tu m erat eoque a tuscis accitos histriones a thuriis equorum certamina et possessa achaia asiaque ludos curatius editos nec quemquam romae honesto loco ortum ad theatrales artes degenerauisse ducentis iam annis a l mummi triumpho qui primus id genus spectaculi in urbe praebuerit sed et consultum parsimoniae quod perpetua sedes theatro locata sit potius quam immenso sumptu singulos per annos consurgeret ac destrueretur nec perinde magistratus rem familiarem exhausturos aut populo efflagitandi graeca certamina a magistratibus causam fore cum eo sumptu res publica fungatur oratorum ac uatum uictorias incitamentum ingeniis adlaturas nec cuiquam iudici graue aures studiis honestis et uoluptatibus concessis impertire laetitiae magis quam lasciuiae dari paucas totius quinquennii noctes quibus tanta luce ignium nihil inlicitum occultari queat sane nullo insigni dehonestamento id spectaculum transi it ac ne modica quidem studia plebis exarsere quid redditi quamquam scaenae pantomimi certaminibus sacris prohibebantur eloquentiae primas nemo tulit sed uictorem esse caesarem pronuntiatum graeci amictus quis per eos dies plerique incesserant tum exoleuerunt inter quae sidus cometes effulsit de quo uulgi opinio est tamquam mutationem regis portendat igitur quasi iam depulso nerone quisnam deligeretur anquirebant et omnium ore rubellius plautus celebra batur cui nobilitas per matrem ex iulia familia ipse placita maiorum colebat habitu seuero casta et secreta domo quantoque metu occultior tanto plus famae adeptus auxit rumorem pari uanitate orta interpretatio fulguris nam quia discumbentis neronis apud simbruina stagna in uilla cui sublaqueum nomen est ictae dapes mensaque disiecta erat idque finibus tiburtum acciderat unde paterna plauto origo hunc illum numine deum destinari credebant fouebantque multi quibus noua et ancipitia praecolere auida et plerumque fallax ambitio est ergo permotus his nero componit ad plautum litteras consuleret quieti urbis seque praua diffamantibus subtraheret esse illi per asiam auitos agros in quibus tuta et inturbida iuuenta frueretur ita illuc cum coniuge antistia et paucis familiarium concessit isdem diebus nimia luxus cupido infamiam et periculum neroni tulit quia fontem aquae marciae ad urbem deductae nando incesserat uidebaturque potus sacros et caerimoniam loci corpore loto polluisse secutaque anceps ualitudo iram deum adfirmauit at corbulo post deleta artaxata utendum recenti terrore ratus ad occupanda tigranocerta quibus excisis metum hostium intenderet uel si pepercisset clementiae famam adipisceretur illuc pergit non infenso exercitu ne spem ueniae auferret neque tamen remissa cura gnarus facilem mutatu gentem ut segnem ad pericula ita infidam ad occasiones barbari pro ingenio quisque alii preces offerre quidam deserere uicos in auia digredi ac fuere qui se speluncis et carissima secum abderent igitur dux romanus diuersis artibus misericordia aduersum supplices celeritate aduersus profugos immitis iis qui latebras insederant ora et exitus specuum sarmentis uirgultisque completos igni exurit atque illum fines suos praegredientem incursauere mardi latrociniis exerciti contraque inrumpentem montibus defensi quos corbulo immissis hiberis uastauit hostilemque audaciam externo sanguine ultus est ipse exercitusque ut nullis