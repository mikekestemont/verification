eius acriter requirit accusatorem conciuit fabium romanum ex intimis lucani amicis mixta inter patrem filiumque coniurationis scientia fingitur adsimilatis lucani litteris quas inspectas nero ferri adeum iussit opibus eius inhians at mela quae tum promptissima mortis uia exoluit uenas scriptis codicillis quibus grandem pecuniam in tigellinum generumque eius cossutianum capitonem erogabat quo cetera manerent additur codicillis tamquam de iniquitate exitii querens ita scripsisset se quidem mori nullis supplicii causis rufrium autem crispinum et anicium cerialem uita frui infensos principi quae composita credebantur de crispino quia interfectus erat de ceriale ut interficeretur neque enim multo post uim sibi attulit minore quam ceteri miseratione quia proditam g caesari coniurationem ab eo meminerant de c petronio pauca supra repetenda sunt nam illi dies per somnum nox officiis et oblectamentis uitae transigebatur utque alios industria ita hunc ignauia ad famam protulerat habebaturque non ganeo et profligator ut plerique sua haurientium sed erudito luxu ac dicta factaque eius quanto solutiora et quandam sui neglegentiam praeferentia tanto gratius in speciem simplicitatis accipiebantur proconsul tamen bithiniae et mox consul uigentem se ac parem negotiis ostendit dein reuolutus ad uitia seu uitiorum imitatione inter paucos familiarium neroni adsumptus est elegantiae arbiter dum nihil amoenum et molle adfluentia putat nisi quod ei petronius adprobauisset unde inuidia tigellini quasi aduersus aemulum et scientia uoluptatum potiorem ergo crudelitatem principis cui ceterae libidines cedebant adgreditur amicitiam scaeuini petronio obiectans corrupto ad indicium seruo ademptaque defensione et maiore parte familiae in uincla rapta forte illis diebus campaniam petiuerat caesar et cumas usque progressus petronius illic attinebatur nec tulit ultra timoris aut spei moras neque tamen praeceps uitam expulit sed incisas uenas ut libitum obligatas aperire rursum et adloqui amicos non per seria aut quibus gloriam constantiae peteret audiebatque referentis nihil de immortalitate animae et sapientium placitis sed leuia carmina et facilis uersus seruorum alios largitione quosdam uerberibus adfecit iniit epulas somno indulsit ut quamquam coacta mors fortuitae similis esset ne codicillis quidem quod plerique pereuntium neronem aut tigellinum aut quem alium potentium adulatus est sed flagitia principis sub nominibus exoletorum feminarumque et nouitatem cuiusque stupri perscripsit atque obsignata misit neroni fregitque anulum ne mox usui esset ad facienda pericula ambigenti neroni quonam modo noctium suarum ingenia notescerent offertur silia matrimonio senatoris haud ignota et ipsi ad omnem libidinem adscita ac petronio perquam familiaris agitur in exilium tamquam non siluisset quae uiderat pertuleratque proprio odio at minucium thermum praetura functum tigellini simultatibus dedit quia libertus thermi quaedam de tigellino criminose detulerat quae cruciatibus tormentorum ipse patronus eius nece immerita luere trucidatis tot insignibus uiris ad postremum nero uirtutem ipsam excindere concupiuit interfecto thrasea barea sorano olim utrisque infensus et accedentibus causis in thraseam quod senatu egressus est cum de agrippina referretur ut memoraui quodque iuuenalium ludicro parum spectabilem operam praebuerat eaque offensio altius penetrabat quia idem thrasea pataui unde ortus erat ludis cetastis a troiano antenore institutis habitu tragico cecinerat die quoque quo praetor antistius ob probra in neronem composita ad mortem damnabatur mitiora censuit obtinuitque et cum deum honores poppaeae decernuntur sponte absens funeri non interfuerat quae oblitterari non sinebat capito cossutianus praeter animum ad flagitia praecipitem iniquus thraseae quod auctoritate eius concidisset iuuantis cilicum legatos dum capitonem repetundarum interrogant quin et illa obiectabat principio anni uitare thraseam sollemne ius iurandum nuncupationibus uotorum non adesse quamuis quindecimuirali sacerdotio praeditum numquam pro salute principis aut caelesti uoce immolauisse adsiduum olim et indefessum qui uulgaribus quoque patrum consultis semet fautorem aut aduersarium ostenderet triennio non introisse curiam nuperrimeque cum ad coercendos silanum et ueterem certatim concurreretur priuatis potius clientium negotiis uacauisse secessionem iam id et partis et si idem multi audeant bellum esse ut quondam c caesarem inquit et m catonem ita nunc te nero et thraseam auida discordiarum ciuitas loquitur et habet sectatores uel potius satellites qui nondum contumaciam sententiarum sed habitum uultumque eius sectantur rigidi et tristes quo tibi lasciuiam exprobrent huic uni incolumitas tua sine cura artes sine honore prospera principis respuit etiamne luctibus et doloribus non satiatur eiusdem animi est poppaeam diuam non credere cuius in acta diui augusti et diui iuli non iurare spernit religiones abrogat leges diurna populi romani per prouincias per exercitus curatius leguntur ut noscatur quid thrasea non fecerit aut transeamus ad illa instituta si potiora sunt aut noua cupientibus auferatur dux et auctor ista secta tuberones et fauonios ueteri quoque rei publicae ingrata nomina genuit ut imperium euertant libertatem praeferunt si peruerterint libertatem ipsam adgredientur frustra cassium amouisti si gliscere et uigere brutorum aemulos passurus es denique nihil ipse de thrasea scripseris disceptatorem senatum nobis relinque extollit ira promptum cossutiani animum nero adicitque marcellum eprium acri eloquentia at baream soranum iam sibi ostorius sabinus eques romanus poposcerat reum ex proconsulatu asiae in quo offensiones principis auxit iustitia atque industria et quia portui ephesiorum aperiendo curam insumpserat uimque ciuitatis pergamenae prohibentis acratum caesaris libertum statuas et picturas euehere inultam omiserat sed crimini dabatur amicitia plauti et ambitio conciliandae prouinciae ad spes nouas tempus damnationi delectum quo tiridates accipiendo armeniae regno aduentabat ut ad externa rumoribus intestinum scelus obscuraretur an ut magnitudinem imperatoriam caede insignium uirorum quasi regio facinore ostentaret igitur omni ciuitate ad excipiendum principem spectandumque regem effusa thrasea occursu prohibitus non demisit animum sed codicillos ad neronem composuit requirens obiecta et expurgaturum adseuerans si notitiam criminum et copiam diluendi habuisset eos codicillos nero properanter accepit spe exterritum thraseam scripsisse per quae claritudinem principis extolleret suamque famam dehonestaret quod ubi non euenit uultumque et spiritus et libertatem insontis ultro extimuit uocari patres iubet tum thrasea inter proximos consultauit temptaretne defensionem an sperneret diuersa consilia adferebantur quibus intrari curiam placebat securos esse de constantia eius disserunt nihil dicturum nisi quo gloriam augeret segnis et pauidos supremis suis secretum circumdare aspiceret populus uirum morti obuium audiret senatus uoces quasi ex aliquo numine supra humanas posse ipso miraculo etiam neronem permoueri sin crudelitati insisteret distingui certe apud posteros memoriam honesti exitus ab ignauia per silentium pereuntium contra qui opperiendum domi censebant de ipso thrasea eadem sed ludibria et contumelias imminere subtraheret auris conuiciis et probris non solum cossutianum aut eprium