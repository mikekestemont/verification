et quasi omine aduerso anxiis omnibus bono inquit animo estote nobis adluxit nullo sermone alio apud milites usus consentiente deinde etiam superioris prouinciae exercitu qui prius a galba ad senatum defecerat cognomen germanici delatum ab uniuersis cupide recepit augusti distulit caesaris in perpetuum recusauit ac subinde caede galbae adnuntiata compositis germanicis rebus partitus est copias quas aduersus othonem praemitteret quasque ipse perduceret praemisso agmine laetum euenit auspicium siquidem a parte dextra repente aquila aduolauit lustratisque signis ingressos uiam sensim antecessit at contra ipso mouente statuae equestres cum plurifariam ei ponerentur fractis repente cruribus pariter corruerunt ac laurea quam religiosissime circumdederat in profluentem excidit mox uiennae pro tribunali iura reddenti gallinaceus supra umerum ac deinde in capite astitit quibus ostentis par respondit exitus nam confirmatum per legatos suo imperium per se retinere non potuit de betriacensi uictoria et othonis exitu cum adhuc in gallia esset audiit nihilque cunctatus quidquid praetorianarum cohortium fuit ut pessimi exempli uno exauctorauit edicto iussas tribunis tradere arma centum autem atque uiginti quorum libellos othoni datos interuenerat exposcentium praemium ob editam in caede galbae operam conquiri et supplicio adfici imperauit egregie prorsus atque magnifice et ut summi principis spem ostenderet nisi cetera magis ex natura et priore uita sua quam ex imperii maiestate gessisset namque itinere inchoato per medias ciuitates ritu triumphantium uectus est perque flumina delicatissimis nauigiis et uariarum genere redimit inter profusissimos obsoniorum apparatus nulla familiae aut militis disciplina rapinas ac petulantiam omnium in iocum uertens qui non contenti epulo ubique publice praebito quoscumque libuisset in libertatem asserebant uerbera et plagas saepe uulnera nonnumquam necem repraesentantes aduersantibus utque campos in quibus pugnatum est adiit abhorrentis quosdam cadauerum tabem detestabili uoce confirmare ausus est optime olere occisum hostem et melius ciuem nec eo setius ad leniendam grauitatem odoris plurimum meri propalam hausit passimque diuisit pari uanitate atque insolentia lapidem memoriae othonis inscriptum intuens dignum eo mausoleo ait pugionemque quo is se occiderat in agrippinensem coloniam misit marti dedicandum in appennini quidem iugis etiam peruigilium egit urbem denique ad classicum introiit paludatus ferroque succinctum inter signa atque uexilla sagulatis comitibus ac detectis commilitonum armis magis deinde omni diuino humanoque iure neglecto alliensi die pontificatum maximum cepit comitia in decem annos ordinauit seque perpetuum consulem et ne cui dubium foret quod exemplar regendae rei eligeret medio mario campo adhibita publicorum sacerdotum frequentia inferias neroni dedit ac sollemni conuiuio citharoedum placentem palam admonuit ut aliquid et de dominico diceret inchoantique neroniana cantica primus exultans etiam plausit talibus principiis magnam imperii partem non nisi consilio et arbitrio uilissimi cuiusque histrionum et aurigarum administrauit et maxime asiatici liberti hunc adulescentulum mutua libidinem constupratum mox taedio profugum cum puteolis poscam uendentem reprehendisset coiecit in compedes statimque soluit et rursus in deliciis habuit iterum deinde ob nimiam contumaciam et furacitatem grauatus circumforano lanistae uendidit dilatumque ad finem numeris repente subripuit et prouincia demum accepta manumisit ac primo imperii die aureis donauit anulis super cenam cum mane rogantibus pro eo cunctis detestatus esset seuerissime talem equestris ordinis maculam sed uel praecipue luxuriae saeuitiaque deditus epulas trifariam semper interdum quadrifariam dispertiebat in ientacula et prandia et cenas comissationesque facile omnibus sufficiens uomitandi consuetudine indicebat autem aliud alii eadem die nec cuiquam minus singuli apparatus quadringenis milibus nummum constituerunt famosissima super cetera fuit cena data ei aduenticia a fratre in qua duo milia lectissimorum piscium septem auium apposita traduntur hanc quoque exsuperauit ipse dedicatione patinae quam ob immensam magnitudinem clipeum mineruae polioichoi dictitabat in hac scarorum iocinera phasianorum et pauorum cerebella linguas phoenicopterum murenarum lactes a parthia usque fretoque hispanico per nauarchos ac triremes petitarum commiscuit ut autem homo non profundae modo sed intempestiuae quoque ac sordidae gulae ne in sacrificio quidem umquam aut itinere ullo temperauit quin inter altaria ibidem statim uiscus et farra paene rapta e foco manderet circaque uiarum popinas fumantia obsonia uel pridiana atque semesa pronus uero ad cuiuscumque et quacumque de causa necem atque supplicium nobiles uiros condiscipulos et aequales suos omnibus blanditiis tantum non ad societatem imperii adlicefactos uario genere fraudis occidit etiam unum ueneno manu sua porrecto in aquae frigidae potione quam is adfectus febre poposcerat tum faeneratorum et stipulatorum publicanorumque qui umquam se aut romae debitum aut in uia portorium flagitassent uix ulli pepercit ex quibus quendam in ipsa salutatione supplicio traditum statimque reuocatum cunctis clementiam laudantibus coram interfici iussit uelle se dicens pascere oculos alterius poenae duos filios adiecit deprecari pro patre conatos sed et equitem r proclamantem cum raperetur ad poenam heres meus es exhibere testamenti tabulas coegit utque legit coheredem sibi libertum eius ascriptum iugulari cum liberto imperauit quosdam et de plebe ob id ipsum quod uenetae factioni clare male dixerant interemit contemptu sui et noua spe id ausos opinatus nullis tamen infensior quam uernaculis et mathematicis ut quisque deferretur inauditum capite puniebat exacerbatus quod post edictum suum quo iubebat intra kal oct urbe italiaque mathematici excederent statim libellus propositus est et chaldaeos edicere bonum factum ne uitellius germanicus intra eundem kalendarum diem usquam esset suspectus et in morte matris fuit quasi aegrae praeberi cibum prohibuisset uaticinante chatta muliere cui uelut oraculo adquiescebat ita demum firmiter ac diutissime imperaturum si superstes parenti extitisset alii tradunt ipsam taedio praesentium et imminentium metu uenenum a filio impetrasse haud sane difficulter octauo imperii mense desciuerunt ab eo exercitus moesiarum atque pannoniae item ex transmarinis iudaicus et siriaticus ac pars in absentis pars in praesentis uespasiani uerba iurarunt ad retinendum ergo ceterorum hominum studium ac fauorem nihil non publice priuatimque nullo adhibito modo largitus est delectum quoque ea condicione in urbe egit ut uoluntatis non modo missionem post uictoriam sed etiam ueteranorum iustaque militiae commoda polliceretur urgenti deinde terra marique hosti hinc fratrem cum classe ac tironibus et gladiatorum manu opposuit hinc betriacenses copias et duces atque ubique aut superatus aut proditus salutem sibi et milites sestertium a flauio sabino uespasiani fratre pepigit statimque pro gradibus palati apud frequentes milites cedere se imperio quod inuitus recepisset professus cunctis reclamantibus rem distulit ac nocte interposita primo diluculo sordidatus descendit ad rostra multisque cum lacrimis eadem illa uerum e libello testatus