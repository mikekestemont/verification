biuium quod et ab recto casu declinantur in obliquos et ab recto casu in rectum ita ut formulam similiter efficiant quod sit primo uersu hic albus huic albo huius albi secundo haec alba huic albae huius albae tertio hoc album huic albo huius albi itaque fiunt per obliquas declinationes ex his analogiae hoc genus albius atrius albio atrio quae scilicet erit particula ex illa binaria per directas declinationes albius atrius albia atria quae scilicet denaria formula analogiarum de qua supra dixi analogia quae dicitur eius genera sunt duo unum deiunctum sic est ut unum ad duo sic decem ad uiginti alterum coniunctum sic ut est unum ad duo sic duo ad quattuor in hoc quod duo bis dicuntur et tum cum conferimus ad unum et tunc cum ad quattuor hoc quoque natura dicitur quadruplex sic e septem chordis citharae tamen duo dicuntur habere tetrachorda quod quemadmodum crepat prima ad quartam chordam sic quarta ad septumam respondet media est alterius prima alterius extrema medici in aegroto septumos dies qui obseruant quarto die ideo diligentius signa morbi aduertunt quod quam rationem habuit primus dies ad quartum eandem praesagit habiturum qui est futurus ab eo quartus qui est septumus a primo quadruplices deiunctae in casibus sunt uocabulorum ut rex regi lex legi coniunctae sunt triplices in uerborum tribus temporibus ut legebam lego legam quod quam rationem habet legebam ad lego hanc habet lego ad legam in hoc fere omnes homines peccant quod perperam in tribus temporibus haec uerba dicunt cum proportione uolunt pronuntiare nam cum sint uerba alia infecta ut lego et legis alia perfecta ut legi et legisti et debeant sui cuiusque generis in coniungendo copulari et cum recte sit ideo lego ad legebam non recte est lego ad legi quod legi significat quod perfectum ut haec tutudi pupugi tundo pungo tundam pungam item necatus sum uerberatus sum necor uerberor necabor uerberabor iniuria reprehendant quod et infecti inter se similia sunt et perfecti inter se ut tundebam tundo tundam et tutuderam tutudi tutudero sic amabar amor amabor et amatus eram amatus sum amatus ero itaque inique reprehendunt qui contra analogias dicunt cur dispariliter in tribus temporibus dicantur quaedam uerba natura cum quadruplex sit analogia id nonnunquam ut dixi pauciores uidetur habere partes sic etiam alias pluris ut cum est quemadmodum ad tria unum et duo sic ad sex duo et quattuor quae tamen quadripertito comprehenditur forma quod bina ad singula conferuntur quod in oratione quoque nonnunquam reperietur sic ut diomedes confertur diomedi et diomedis sic dicitur ab hercules herculi et herculis et ut haec ab uno capite ac recto casu in duo obliquos discedunt casus sic contra multa ab duobus capitibus recti casuis confluunt in obliquom unum nam ut ab his rectis hi baebiei hae baebiae fit his baebieis sic est ab his hi caelii hae caeliae his caeliis a duobus similibus dissimiliter declinantur ut fit in his nemus holus nemora holera alia ab dissimilibus similiter declinantur ut in articulis ab hic iste hunc istunc analogia fundamenta habet aut a uoluntate hominum aut a natura uerborum aut a re utraque voluntatem dico impositionem uocabulorum naturam declinationem uocabulorum quo decurritur sine doctrina qui impositionem sequetur dicet si simile in recto casu dolus et malus fore in obliquo dolo et malo qui naturam sequetur si sit simile in obliquis marco quinto fore ut sit marcus quintus qui utrumque sequetur dicet si sit simile transitus ut est in seruus serue fore ut sit item ceruus cerue commune omnium est ut quattuor figurae uocis habeant proportione declinatus primum genus est ortum ab similitudine in rectis casibus secundum ab similitudine quae est in obliquis tertium ab similitudine quae est in transitibus de casu in casum primo genere ab imposito ad naturam proficiscimur in secundo contra in tertio ab utroque quocirca etiam hoc tertium potest bifariam diuisum tertium et quartum dici quod in eo uel prosus et rusus potest dici qui initia faciet analogiae impositiones ab his obliquas figuras declinare debebit qui naturam contra qui ab utraque reliquas declinationes ab eiusmodi transitibus impositio est in nostro dominatu nos in naturae quemadmodum enim quisque uolt imponit nomen at declinat quemadmodum uolt natura sed quoniam duobus modis imponitur uocabulum aut re singulari aut multitudine singulari ut cicer multitudinis ut scalae nec dubium est quin ordo declinatuum in quo res singulares declinabuntur solae ab singulari aliquo casu proficiscatur ut cicer ciceri ciceris item contra in eo ordine qui multitudinis erit solum quin a multitudinis aliquo casu ordiri conueniat ut scalae scalis scalas aliud uidendum est cum duplex natura copulata ac declinatuum bini fiant ordines ut est mars martes unde tum ratio analogiae debeat ordiri utrum ab singulari re in multitudinem an contra neque enim si natura ab uno ad duo peruenit idcirco non potest apertius esse in docendo posterius ut inde incipias ut quid sit prius ostendas itaque et hi qui de omni natura disputant atque ideo uocantur physici tamen ex his ab uniuersa natura profecti retro quae essent principia mundi ostendunt oratio cum ex litteris constet tamen ex ea grammatici de litteris ostenderunt quare in demonstrando quoniam potius proficisci oportet ab eo quod apertius est quam ab eo quod prius est et potius quam a corrupto principio ab incorrupto ab natura rerum quam ab lubidine hominum et haec tria quae sequenda magis sunt minus sunt in singularibus quam in multitudinis a multitudine commodius potest ordiri quod in his principiis minus rationis uerbis fingendis verborum formas facilius ex multitudinis singularis uideri posse quam ex singularibus multitudinis haec ostendunt trabes trabs duces dux videmus enim ex his uerbis trabes duces de extrema syllaba e litteram exclusam et ideo in singulari factum esse trabs dux contra ex singularibus non tam uidemus quemadmodum facta sint ex b et s trabs et ex c et s dux si multitudinis rectus casus forte figura corrupta erit id quod accidit raro prius id corrigemus quam inde ordiemur ab obliquis adsumere oportet figuras eas quae non erunt ambiguae siue singulares siue multitudinis ex quibus id cuius modi debent esse perspici possit nam nonnunquam alterum ex altero uidetur ut