ut ab oue et sue ouile et suile sic a boue bouile non dicitur et cum simile sit auis et ouis neque dicitur ut ab aue auiarium ab oue ouiarium neque ut ab oue ouile ab aue auile et cum debuerit esse ut a cubatione cubiculum sic a sessione sediculum non est quoniam taberna ubi uenit uinum a uino uinaria a creta cretaria ab unguento unguentaria dicitur ana logon si essent uocabula ubi caro uenit carnaria ubi pelles pelliaria ubi calcei calcearia diceretur non laniena ac pellesuina et sutrina et sicut est ab uno uni ab tribus trini a quattuor quadrini sic a duobus duini non bini diceretur nec non ut quadrigae trigae sic potius duigae quam bigae permulta sunt huiusce generis quae quoniam admonitus perspicere potest omitto xxxi vocabula quae ab nominibus oriuntur si ab similibus nominibus similia esse debent dicemus quoniam gemina sunt parma roma ut parmenses sic romenses aut quoniam est similis roma nola parma dicemus ut romani nolani sic parmani et a pergamo ab ilio similiter pergamenus ilienus aut ut ilius et ilia mas et femina sic pergamus et pergama uir et mulier et quoniam similia nomina sunt asia libya dicemus asiaticos et libyaticos homines xxxii quae uocabula dicuntur a uerbis funt ut a scribendo scriptor a legendo lector haec quoque non seruare similitudinem licet uidere ex his cum similiter dicatur ut ab amando amator ab salutando salutator non est a cantando cantator et cum dicatur lassus sum metendo ferendo ex his uocabula non reddunt proportionem quoniam non fit ut messor fertor multa sunt item in hac specie in quibus potius consuetudinem sequimur quam rationem uerborum praeterea cum sint ab eadem origine uerborum uocabula dissimilia superiorum quod simul habent casus et tempora quo uocantur participia et multa sint contraria ut amo amor lego legor ab amo et eiusmodi omnibus uerbis oriuntur praesens et futurum ut amans et amaturus ab eis uerbis tertium quod debet fingi praeteriti in lingua latina reperiri non potest non ergo est analogia sic ab amor legor et eiusmodi uerbis uocabulum eius generis praeteriti temporis fit ut amatus neque praesentis et futuri ab his fit non est ergo analogia praesertim cum tantus numerus uocabulorum in eo genere interierit quod dicimus in his uerbis quae contraria non habent ut loquor et uenor tamen dicimus loquens et uenans locuturus et uenaturus locutus et uenatus quod secundum analogias non est quoniam dicimus loquor et uenor non loquo et ueno unde illa erant superiora eo minus seruantur quod ex his quae contraria uerba non habent alia efficiunt terna ut ea quae dixi alia bina ut ea quae dicam currens ambulans cursurus ambulaturus tertia enim praeteriti non sunt ut cursus sum ambulatus sum ne in his quidem quae saepius quid fieri ostendunt seruatur analogia nam ut est a cantando cantitans ab amando amitans non est et sic multa ut in his singularibus sic in multitudinis sicut enim cantitantes seditantes non dicuntur xxxiii quoniam est uocabulorum genus quod appellant compositicium et negant conferri id oportere cum simplicibus de quibus adhuc dixi de compositis separatim dicam cum ab tibiis et canendo tibicines dicantur quaerunt si analogias sequi oporteat cur non a cithara et psalterio et pandura dicamus citharicen et sic alia si ab aede et tuendo aeditumus dicatur cur non ab atrio et tuendo potius atritumus sit quam atriensis si ab auibus capiendis auceps dicatur debuisse aiunt a piscibus capiendis ut aucupem sic piscicupem dici ubi lauetur aes aerarias non aerelauinas nominari et ubi fodiatur argentum argentifodinas dici neque ubi fodiatur ferrum ferrifodinas qui lapides caedunt lapicidas qui ligna lignicidas non dici neque ut aurificem sic argentificem non doctum dici indoctum non salsum insulsum sic ab hoc quoque fonte quae profluant analogiam non seruare animaduertere est facile xxxiv reliquitur de casibus in quo aristarchei suos contendunt neruos xxxv primum si in his esset analogia dicunt debuisse omnis nominatus et articulos habere totidem casus nunc alios habere unum solum ut litteras singulas omnes alios tris ut praedium praedii praedio alios quattuor ut mel mellis melli melle alios quinque ut quintus quinti quinto quintum quinte alios sex ut unus unius uni unum une uno non esse ergo in casibus analogias xxxvi secundo quod crates cur quae singulos habent casus ut litterae graecae non dicantur alpha alphati alphatos si idem mihi respondebitur quod crateti non esse uocabula nostra sed penitus barbara quaeram cur idem nostra nomina et persarum et ceterorum quos uocant barbaros cum casibus dicant quare si essent in analogia aut ut poenicum et aegyptiorum uocabula singulis casibus dicerent aut pluribus ut gallorum ac ceterorum nam dicunt alauda alaudas et sic alia sin quod scribunt dicent quod poenicum sint singulis casibus ideo eas litteras graecas nominari sic graeci nostra senis casibus non quinis dicere debebant quod cum non faciunt non est analogia xxxvii quae si esset negant ullum casum duobus modis debuisse dici quod fit contra nam sine reprehensione uulgo alii dicunt in singulari hac oui et aui alii hac oue et aue in multitudinis hae puppis restis et hae puppes restes item quod in patrico casu hoc genus dispariliter dicuntur ciuitatum parentum et ciuitatium parentium in accusandi hos montes fontes et hos montis fontis xxxviii item cum si sit analogia debeant ab similibus uerbis similiter declinatis similia fieri et id non fieri ostendi possit despiciendam eam esse rationem atqui ostenditur nam qui potest similius esse quam gens mens dens cum horum casus patricus et accusatiuus in multitudine sint dispariles nam a primo fit gentium et gentis utrubique ut sit i ab secundo mentium et mentes ut in priore solo sit i ab tertio dentum et dentes ut in neutro sit sic item quoniam simile est recto casu surus lupus lepus rogant quor non dicatur proportione suro lupo lepo sin respondeatur similia non esse quod ea uocemus dissimiliter sure lupe lepus sic enim respondere uoluit aristarchus crateti nam cum scripsisset similia esse philomedes heraclides melicertes dixit non esse similia in uocando enim cum e breui dici philomedes cum e longo heraclide cum a breui melicerta in hoc dicunt aristarchum non intellexisse quod