alterum macrum quorum utrumque in reliquis a transitu suam uiam sequitur et in singularibus et in multitudinis declinationibus hoc fit ideo quod naturarum genera sunt duo quae inter se conferri possunt unum quod per se uideri potest ut homo et equus alterum sine assumpta aliqua re extrinsecus perspici non possit ut eques et equiso uterque enim dicitur ab equo quare hominem homini similem esse aut non esse si contuleris ex ipsis hominibus animaduersis scies at duo inter se similiterne sint longiores quam sint eorum fratres dicere non possis si illos breuiores cum quibus conferuntur quam longi sint ignores sic latiorum atque altiorum item cetera eiusdem generis sine assumpto extrinsecus aliquo perspici similitudines non possunt sic igitur quidam casus quod ex hoc genere sunt non facile est dicere similis esse si eorum singulorum solum animaduertas uoces nisi assumpseris alterum quo flectitur in transeundo uox quod ad nominatuom similitudines animaduertendas arbitratus sum satis esse tangere haec sunt relinquitur de articulis in quibus quaedam eadem quaedam alia de quinque enim generibus duo prima habent eadem quod sunt et uirilia et muliebria et neutra et quod alia sunt ut significent unum alia ut plura et de casibus quod habent quinos nam uocandi uoce notatus non est proprium illud habent quod partim sunt finita et hic haec partim infinita ut quis et quae quorum quod adumbrata et tenuis analogia in hoc libro plura dicere non necesse est secundum genus quae uerba tempora habent neque casus sed habent personas eorum declinatuum species sunt sex una quae dicitur temporalis ut legebam gemebam lego gemo altera personarum ut sero meto seris metis tertia rogandi ut scribone legone scribisne legisne quarta respondendi ut fingo pingo fingis pingis quinta optandi ut dicerem facerem dicam faciam sexta imperandi ut cape rape capito rapito item sunt declinatuum species quattuor quae tempora habent sine personis in rogando ut foditurne sereturne et fodieturne sereturne ab respondendi specie eaedem figurae fiunt extremis syllabis demptis optandi species ut uiuatur ametur uiueretur amaretur imperandi declinatus sintne habet dubitationem et eorum sitne haec ratio paretur pugnetur parator pugnator accedunt ad has species a copulis diuisionum quadrinis ab infecti et perfecti ut emo edo emi edi ab semel et saepius ut scribo lego scriptito lectito a faciendi et patiendi ut uro ungo uror ungor a singulari et multitudinis ut laudo culpo laudamus culpamus huius generis uerborum cuius species exposui quam late quidque pateat et cuius modi efficiat figuras in libris qui de formulis uerborum erunt diligentius expedietur tertii generis quae declinantur cum temporibus ac casibus ac uocantur a multis ideo participalia sunt hoc genere quemadmodum declinemus quaerimus casus eius etiamsi siqui finxit poeta aliquod uocabulum et ab eo casum ipse aliquem perperam declinauit potius eum reprehendimus quam sequimur igitur ratio quam dico utrubique et in his uerbis quae imponuntur et in his quae declinantur neque non etiam tertia illa quae ex utroque miscetur genere quarum una quaeque ratio collata cum altera aut similis aut dissimilis aut saepe uerba alia ratio eadem et nonnunquam ratio alia uerba eadem quae ratio in amor amori eadem in dolor dolori neque eadem in dolor dolorem et cum eadem ratio quae est in amor et amoris sit in amores et amorum tamen ea quod non in ea qua oportet confertur materia per se solum efficere non potest analogias propter disparilitatem uocis figurarum quod uerbum copulatum singulare cum multitudine ita cum est pro portione ut eandem habeat rationem tum denique ea ratio conficit id quod postulat analogia de qua deinceps dicam iii sequitur tertius locus quae sit ratio pro portione ea graece uocatur ana logon ab analogo dicta analogia ex eodem genere quae res inter se aliqua parte dissimiles rationem habent aliquam si ad eas duas alterae duae res allatae sunt quae rationem habeant eandem quod ea uerba bina habent eundem logon dicitur utrumque separatim analogon simul collata quattuor analogia nam ut in geminis cum similem dicimus esse menaechmum menaechmo de uno dicimus cum similitudinem esse in his de utroque sic cum dicimus eandem rationem habere assem ad semissem quam habet in argento libella ad simbellam quid sit analogon ostendimus cum utrubique dicimus et in aere et in argento esse eandem rationem tum dicimus de analogia ut sodalis et sodalitas ciuis et ciuitas non est idem sed utrumque ab eodem ac coniunctum sic analogon et analogia idem non est sed item est congeneratum quare si homines sustuleris sodalis sustuleris si sodalis sodalitatem sic item si sustuleris logon sustuleris analogon si id analogian quae cum inter se tanta sint cognatione debebis suptilius audire quam dici expectare id est cum dixero quid de utroque et erit commune ne expectes dum ego in scribendo transferam in reliquum sed ut potius tu persequare animo haec fiunt in dissimilibus rebus ut in numeris si contuleris cum uno duo sic cum decem uiginti nam quam rationem duo ad unum habent eandem habent uiginti ad decem in nummis in similibus sic est ad unum uictoriatum denarius sicut ad alterum uictoriatum alter denarius sic item in aliis rebus omnibus pro portione dicuntur ea in quo est sic quadruplex natura ut in progenie quomodo est filius ad patrem est filia ad matrem et ut est in temporibus meridies ad diem sic media nox ad noctem hoc poetae genere in similitudinibus utuntur multum hoc acutissime geometrae hoc in oratione diligentius quam alii ab aristarcho grammatici ut cum dicuntur pro portione similia esse amorem amori dolorem dolori cum ita dissimile esse uideant amorem et amori quod est alio casu item dolorem dolori sed dicunt quod ab similibus nonnunquam rationes habet implicatas duas ut sit una derecta altera transuersa quod dico apertius sic fiet esto sic expositos esse numeros ut in primo uersu sit unum duo quattuor in secundo decem uiginti quadraginta in tertio centum ducenti quadringenti in hac formula numerorum duo inerunt quos dixi logoe qui diuersas faciant analogias unus duplex qui est in obliquis uersibus quod est ut unus ad duo sic duo ad quattuor alter decemplex in directis ordinibus quod est ut unum ad decem sic decem ad centum similiter in uerborum declinationibus est