non fuerunt feriati feralia ab inferis et ferendo quod ferunt tum epulas ad sepulcrum quibus ius ibi parentare terminalia quod is dies anni extremus constitutus duodecimus enim mensis fuit februarius et cum intercalatur inferiores quinque dies duodecimo demuntur mense ecurria ab equorum cursu eo die enim ludis currunt in martio campo liberalia dicta quod per totum oppidum eo die sedent ut sacerdotes liberi anus hedera coronatae cum libis et foculo pro emptore sacrificantes in libris saliorum quorum cognomen agonensium forsitan hic dies ideo appelletur potius agonia quinquatrus hic dies unus ab nominis errore obseruatur proinde ut sint quinque dictus ut ab tusculanis post diem sextum idus similiter uocatur sexatrus et post diem septimum septimatrus sic hic quod erat post diem quintum idus quinquatrus dies tubulustrium appellatur quod eo die in atrio sutorio sacrorum tubae lustrantur megalesia dicta a graecis quod ex libris sibyllinis arcessita ab attalo rege pergama ibi prope murum megalesion id est templum eius deae unde aduecta romam fordicidia a fordis bubus bos forda quae fert in uentre quod eo die publice immolantur boues praegnantes in curiis complures a fordis caedendis fordicidia dicta palilia dicta a pale quod ei feriae ut cerialia a cerere vinalia a uino hic dies iouis non veneris huius rei cura non leuis in latio nam aliquot locis uindemiae primum ab sacerdotibus publice fiebant ut romae etiam nunc nam flamen dialis auspicatur uindemiam et ut iussit uinum legere agna ioui facit inter cuius exta caesa et porrecta flamen primus uinum legit in tusculanis portis est scriptum vinum nouum ne uehatur in urbem ante quam vinalia kalentur robigalia dicta ab robigo secundum segetes huic deo sacrificatur ne robigo occupet segetes dies vestalia ut uirgines vestales a vesta quinquatrus minusculae dictae iuniae idus ab similitudine maiorum quod tibicines tum feriati uagantur per urbem et conueniunt ad aedem mineruae dies fortis fortunae appellatus ab seruio tullio rege quod is fanum fortis fortunae secundum tiberim extra urbem romam dedicauit iunio mense dies poplifugia uidetur nominatus quod eo die tumultu repente fugerit populus non multo enim post hic dies quam decessus gallorum ex urbe et qui tum sub urbe populi ut ficuleates ac fidenates et finitimi alii contra nos coniurarunt aliquot huius diei uestigia fugae in sacris apparent de quibus rebus antiquitatum libri plura referunt nonae caprotinae quod eo die in latio iunoni caprotinae mulieres sacrificant et sub caprifico faciunt e caprifico adhibent uirgam cur hoc toga praetexta data eis apollinaribus ludis docuit populum neptunalia a neptuno eius enim dei feriae furrinalia a furrina quod ei deae feriae publicae dies is cuius deae honos apud antiquos nam ei sacra instituta annua et flamen attributus nunc uix nomen notum paucis portunalia dicta a portuno cui eo die aedes in portu tiberino facta et feriae institutae vinalia rustica dicuntur ante diem xiiii kalendas septembres quod tum veneri dedicata aedes et horti ei deae dicantur ac tum sunt feriati holitores consualia dicta a conso quod tum feriae publicae ei deo et in circo ad aram eius ab sacerdotibus ludi illi quibus uirgines sabinae raptae volcanalia a volcano quod ei tum feriae et quod eo die populus pro se in ignem animalia mittit opeconsiua dies ab dea ope consiua cuius in regia sacrarium quod adeo artum eo praeter uirgines vestales et sacerdotem publicum introeat nemo is cum eat suffibulum ut habeat scriptum id dicitur ab suffigendo subfigabulum volturnalia a deo volturno cuius feriae tum octobri mense meditrinalia dies dictus a medendo quod flaccus flamen martialis dicebat hoc die solitum uinum nouum et uetus libari et degustari medicamenti causa quod facere solent etiam nunc multi cum dicunt nouum uetus uinum bibo nouo ueteri morbo medeor fontanalia a fonte quod is dies feriae eius ab eo tum et in fontes coronas iaciunt et puteos coronant armilustrium ab eo quod in armilustrio armati sacra faciunt nisi locus potius dictus ab his sed quod de his prius id ab ludendo aut lustro id est quod circumibant ludentes ancilibus armati saturnalia dicta ab saturno quod eo die feriae eius ut post diem tertium opalia opis angeronalia ab angerona cui sacrificium fit in curia acculeia et cuius feriae publicae is dies larentinae quem diem quidam in scribendo larentalia appellant ab acca larentia nominatus cui sacerdotes nostri publice parentant e sexto die qui ab ea dicitur dies parentalium accas larentinas hoc sacrificium fit in velabro qua in nouam viam exitur ut aiunt quidam ad sepulcrum accae ut quod ibi prope faciunt diis manibus seruilibus sacerdotes qui uterque locus extra urbem antiquam fuit non longe a porta romanula de qua in priore libro dixi dies septimontium nominatus ab his septem montibus in quis sita urbs est feriae non populi sed montanorum modo ut paganalibus qui sunt alicuius pagi de statutis diebus dixi de annalibus nec die statutis dicam compitalia dies attributus laribus uialibus ideo ubi uiae competunt tum in competis sacrificatur quotannis is dies concipitur similiter latinae feriae dies conceptiuus dictus a latinis populis quibus ex albano monte ex sacris carnem petere fuit ius cum romanis a quibus latinis latinae dictae sementiuae feriae dies is qui a pontificibus dictus appellatus a semente quod sationis causa susceptae paganicae eiusdem agriculturae causa susceptae ut haberent in agris omnis pagus unde paganicae dictae sunt praeterea feriae conceptiuae quae non sunt annales ut hae quae dicuntur sine proprio uocabulo aut cum perspicuo ut nouendiales sunt iv de his diebus satis nunc iam qui hominum causa constituti uideamus primi dies mensium nominati kalendae quod his diebus calantur eius mensis nonae a pontificibus quintanae an septimanae sint futurae in capitolio in curia calabra sic die te quinti kalo iuno couella aut septimi die te kalo iuno couella nonae appellatae aut quod ante diem nonum idus semper aut quod ut nouus annus kalendae ianuariae ab nouo sole appellatae nouus mensis ab noua luna nonae eodem die in urbem qui in agris ad regem conueniebat populus harum rerum uestigia apparent in sacris nonalibus in arce quod tunc ferias primas menstruas quae futurae sint eo mense rex edicit populo idus ab eo quod tusci itus uel potius quod sabini idus