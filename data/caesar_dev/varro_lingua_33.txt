oportere xli item reprehendunt analogias quod dicantur multitudinis nomine publicae balneae non balnea contra quod priuati dicant unum balneum quom plura balnea non dicant quibus responderi potest non esse reprehendendum quod scalae et aquae caldae pleraque cum causa multitudinis uocabulis sint appellata neque eorum singularia in usum uenerint idemque item contra primum balneum nomen est graecum cum introiit in urbem publice ibi consedit ubi bina essent coniuncta aedificia lauandi causa unum ubi uiri alterum ubi mulieres lauarentur ab eadem ratione domi suae quisque ubi lauatur balneum dixerunt et quod non erant duo balnea dicere non consuerunt cum hoc antiqui non balneum sed lauatrinam appellare consuessent sic aquae caldae ab loco et aqua quae ibi scateret cum ut colerentur uenissent in usum nostris cum aliae ad alium morbum idoneae essent eae cum plures essent ut puteolis et in tuscis quibus utebantur multitudinis potius quam singulari uocabulo appellarunt sic scalas quod ab scandendo dicuntur et singulos gradus scanderent magis erat quaerendum si appellassent singulari uocabulo scalam cum origo nominatus ostenderet contra xlii item reprehendunt de casibus quod quidam nominatus habent rectos quidam obliquos quod dicunt utrosque in uocibus oportere quibus idem responderi potest in quibus usus aut natura non subsit ibi non esse analogiam sed ne in his quidem uocabulis quae declinantur si transeunt e recto casu in rectum casum quae tamen fere non discedunt ab ratione sine iusta causa ut hi qui gladiatores faustini nam quod plerique dicuntur ut tris extremas syllabas habeant easdem cascelliani caeciliani aquiliani animaduertant unde oriuntur nomina dissimilia cascellius caecilius aquilius faustus quod si esset faustius recte dicerent faustianos sic a scipione quidam male dicunt scipioninos nam est scipionarios sed ut dixi quod ab huiuscemodi cognominibus raro declinantur cognomina neque in usum etiam perducta natant quaedam xliii item dicunt cum sit simile stultus luscus et dicatur stultus stultior stultissimus non dici luscus luscior luscissimus sic in hoc genere multa ad quae dico ideo fieri quod natura nemo lusco magis sit luscus cum stultior fieri uideatur xliv quod rogant cur non dicamus mane manius manissime item de uesperi in tempore uere magis et minus esse non potest ante et post potest itaque prius est hora prima quam secunda non magis hora sed magis mane surgere tamen dicitur qui primo mane surgit magis mane surgit quam qui non primo ut enim dies non potest esse magis quam dies sic mane non magis quam mane itaque ipsum hoc quod dicitur magis sibi non constat quod magis mane significat primum mane magis uespere nouissimum uesper xlv item ab huiuscemodi dissimilitudinibus reprehenditur analogia quod cum sit anus cadus simile et sit ab anu anicula anicilla a cado duo reliqua quod non sint propagata sic non dicatur a piscina piscinula piscinilla ad haec respondeo huiuscemodi uocabulis analogias esse ut dixi ubi magnitudo animaduertenda sit in unoquoque gradu eaque sit in usu communi ut est cista cistula cistella et canis catulus catellus quod in pecoris usu non est itaque consuetudo frequentius res in binas diuidi partis ut maius et minus ut lectus et lectulus arca et arcula sic alia xlvi quod dicunt casus alia non habere rectos alia obliquos et ideo non esse analogias falsum est negant habere rectos ut in hoc frugis frugi frugem item colem colis cole obliquos non habere ut in hoc diespiter diespitri diespitrem maspiter maspitri maspitrem ad haec respondeo et priora habere nominandi et posteriora obliquos nam et frugi rectus est natura frux at secundum consuetudinem dicimus ut haec auis haec ouis sic haec frugis sic secundum naturam nominandi est casus cols secundum consuetudinem colis cum utrumque conueniat ad analogian quod et id quod in consuetudine non est cuius modi debeat esse apparet et quod est in consuetudine nunc in recto casu eadem est analogia ac pleraque quae ex multitudine cum transeunt in singulare difficulter efferuntur ore sic cum transiretur ex eo quod dicebatur haec oues una non est dicta ous sine i sed additum i ac factum ambiguum uerbum nominandi an patrici esset casus ut ouis et auis sic in obliquis casibus cur negent esse diespitri diespitrem non uideo nisi quod minus est tritum in consuetudine quam diespiter quod in nihil argumentum est nam tam casus qui non tritus est quam qui est sed esto in casuum serie alia uocabula non habere nominandi alia de obliquis aliquem nihil enim ideo quo minus siet ratio percellere poterit hoc crimen nam ut signa quae non habent caput aut aliquam aliam partem nihilo minus in reliquis membris eorum esse possunt analogiae sic in uocabulis casuum possunt item fieri iacturae potest etiam refingi ac reponi quod aberit ubi patietur natura et consuetudo quod nonnunquam apud poetas inuenimus factum ut in hoc apud naeuium in clastidio vita insepulta laetus in patriam redux xlvii item reprehendunt quod dicatur haec strues hic hercules hic homo debuisset enim dici si esset analogia hic hercul haec strus hic homen non haec ostendunt nomina non analogian esse sed obliquos casus non habere caput ex sua analogia non ut si in alexandri statua imposueris caput philippi membra conueniant ad rationem sic et alexandri membrorum simulacro caput quod respondeat item sit non si quis tunicam in usu ita consuit ut altera plagula sit angustis clauis altera latis utraque pars in suo genere caret analogia xlviii item negant esse analogias quod alii dicunt cupressus alii cupressi item de ficis platanis et plerisque arboribus de quibus alii extremum us alii ei faciunt id est falsum nam debent dici e et i fici ut nummi quod est ut nummis ficis ut nummorum ficorum si essent plures ficus essent ut manus diceremus ut manibus sic ficibus et ut manuum sic ficuum neque has ficos diceremus sed ficus ut non manos appellamus sed manus nec consuetudo diceret singularis obliquos casus huius fici neque hac fico ut non dicit huius mani sed huius manus nec hac mano sed hac manu xlix etiam illud putant esse causae cur non sit analogia quod lucilius scribit decusis siue decusibus est qui errant quod lucilius non debuit dubitare quod utrumque nam in aere usque ab asse ad centussis numerus aes