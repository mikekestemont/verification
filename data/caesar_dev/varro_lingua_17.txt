a facie qui rei quam facit imponit faciem ut fictor cum dicit fingo figuram imponit quom dicit formo formam sic cum dicit facio faciem imponit a qua facie discernitur ut dici possit aliud esse uestimentum aliud uas sic item quae fiunt apud fabros fictores item alios alia qui quid amministrat cuius opus non extat quod sub sensum ueniat ab agitatu ut dixi magis agere quam facere putatur sed quod his magis promiscue quam diligenter consuetudo est usa translaticiis utimur uerbis nam et qui dicit facere uerba dicimus et qui aliquid agit non esse inficientem et facere lumen faculam qui adlucet dicitur lucere ab luere quod et luce dissoluuntur tenebrae ab luce noctiluca quod propter lucem amissam is cultus institutus acquirere est ad et quaerere ipsum quaerere ab eo quod quae res ut reciperetur datur opera a quaerendo quaestio ab his tum quaestor video a uisu id a ui quinque enim sensuum maximus in oculis nam cum sensus nullus quod abest mille passus sentire possit oculorum sensus uis usque peruenit ad stellas hinc visenda uigilant uigilium inuident et acci cum illud oculis uiolauit is qui inuidit inuidendum a quo etiam uiolauit uirginem pro uitiauit dicebant aeque eadem modestia potius cum muliere fuisse quam concubuisse dicebant cerno idem ualet itaque pro uideo ait ennius lumen iubarne in caelo cerno cassius sensumque inesse et motum in membris cerno dictum cerno a cereo id est a creando dictum ab eo quod cum quid creatum est tunc denique uidetur hinc fines capilli discripti quod finis uidetur discrimen et quod in testamento cernito id est facito uideant te esse heredem itaque in cretione adhibere iubent testes ab eodem est quod ait medea ter sub armis malim uitam cernere quam semel modo parere quod ut decernunt de uita eo tempore multorum uidetur uitae finis spectare dictum ab specio antiquo quo etiam ennius usus quos epulo postquam spexit et quod in auspiciis distributum est qui habent spectionem qui non habeant et quod in auguriis etiam nunc augures dicunt auem specere consuetudo communis quae cum praeuerbiis coniuncta fuerunt etiam nunc seruat ut aspicio conspicio respicio suspicio despicio sic alia in quo etiam expecto quod spectare uolo hinc speculor hinc speculum quod in eo specimus imaginem specula de quo prospicimus speculator quem mittimus ante ut respiciat quae uolumus hinc qui oculos inunguimus quibus specimus specillum ab auribus uerba uidentur dicta audio et ausculto aures ab aueo quod his auemus discere semper quod ennius uidetur etymon ostendere uelle in alexandro cum ait iam dudum ab ludis animus atque aures auent auide expectantes nuntium propter hanc aurium auiditatem theatra replentur ab audiendo etiam auscultare declinatum quod hi auscultare dicuntur qui auditis parent a quo dictum poetae audio haut ausculto littera commutata dicitur odor olor hinc olet et odorari et odoratus et odora res sic alia ore edo sorbeo bibo poto edo a graeco edo hinc esculentum et esca et edulia et quod graece genetai latine gustat sorbere item bibere a uocis sono ut feruere aquam ab eius rei simili sonitu ab eadem lingua quod poton potio unde poculum potatio repotia indidem puteus quod sic graecum antiquum non ut nunc phrear dictum a manu manupretium mancipium quod manu capitur quod coniungit plures manus manipulus manipularis manica manubrium quod manu tenetur mantelium ubi manus terguntur ix nunc primum ponam de censoriis tabulis ubi noctu in templum censor auspicauerit atque de caelo nuntium erit praeconi sic imperato ut uiros uocet quod bonum fortunatum felix salutareque siet populo romano quiritibus reique publicae populi romani quiritium mihique collegaeque meo fidei magistratuique nostro omnes quirites pedites armatos priuatosque curatores omnium tribuum si quis pro se siue pro altero rationem dari uolet uoca inlicium huc ad me praeco in templo primum uocat postea de moeris item uocat ubi lucet censores scribae magistratus murra unguentisque unguentur ubi praetores tribunique plebei quique inlicium uocati sunt uenerunt censores inter se sortiuntur uter lustrum faciat ubi templum factum est post tum conuentionem habet qui lustrum conditurus est in commentariis consularibus scriptum sic inueni qui exercitum imperaturus erit accenso dicito c calpurni uoca inlicium omnes quirites huc ad me accensus dicit sic omnes quirites inlicium uos ite huc ad iudices c calpurni cos dicit uoca ad conuentionem omnes quirites huc ad me accensus dicit sic omnes quirites ite ad conuentionem huc ad iudices dein consul eloquitur ad exercitum impero qua conuenit ad comitia centuriata quare hic accenso illic praeconi dicit haec est causa in aliquot rebus item ut praeco accensus acciebat a quo accensus quoque dictus accensum solitum ciere boeotia ostendit quam comoediam alii plauti alii aquili esse dicunt hoc uersu ubi primum accensus clamarat meridiem hoc idem cosconius in actionibus scribit praetorem accensum solitum tum esse iubere ubi ei uidebatur horam esse tertiam inclamare horam tertiam esse itemque meridiem et horam nonam circum muros mitti solitum quo modo inliceret populum in eum locum unde uocare posset ad contionem non solum ad consules et censores sed etiam quaestores commentarium indicat uetus anquisitionis m sergii mani filii quaestoris qui capitis accusauit trogum in qua sic est auspicio operam des et in templo auspices tum aut ad praetorem aut ad consulem mittas auspicium petitum comitiatum praetor reum uocet ad te et eum de muris uocet praeco id imperare oportet cornicinem ad priuati ianuam et in arcem mittas ubi canat collegam roges ut comitia edicat de rostris et argentarii tabernas occludant patres censeant exquaeras et adesse iubeas magistratus censeant exquaeras consules praetores tribunosque plebis collegasque tuos et in templo adesse iubeas omnes ac cum mittas contionem aduoces in eodem commentario anquisitionis ad extremum scriptum caput edicti hoc est item quod attingat qui de censoribus classicum ad comitia centuriata redemptum habent uti curent eo die quo die comitia erunt in arce classicus canat circumque muros et ante priuati huiusce t quinti trogi scelerosi ostium canat et ut in campo cum primo luci adsiet inter id cum circum muros mittitur et cum contio aduocatur interesse tempus apparet ex his quae interea fieri inlicium scriptum est sed ad comitiatum uocatur populos ideo quod alia de causa hic magistratus non potest