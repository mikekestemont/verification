chrysippus scribit quemadmodum pater ex filio et filius ex patre neque minus in fornicibus propter sinistram dextra stat quam propter dextram sinistra quapropter et ex rectis casibus obliqui et ex obliquis recti et ex singularibus multitudinis et ex multitudinis singulares nonnunquam recuperari possunt principium id potissimum sequi debemus ut in eo fundamentum sit natura quod in declinationibus ibi facilior ratio facile est enim animaduertere peccatum magis cadere posse in impositiones eas quae fiunt plerumque in rectis casibus singularibus quod homines imperiti et dispersi uocabula rebus imponunt quocumque eos libido inuitauit natura incorrupta plerumque est suapte sponte nisi qui eam usu inscio deprauabit quare si quis principium analogiae potius posuerit in naturalibus casibus quam in impositiciis non multa inconcinna in consuetudine occurrent et a natura libido humana corrigetur non a libidine natura quod qui impositionem sequi uoluerint facient contra sin ab singulari quis potius proficisci uolet initium facere oportebit ab sexto casu qui est proprius latinus nam eius casuis litterarum discriminibus facilius reliquorum uarietatem discernere poterit quod ei habent exitus aut in a ut hac terra aut in e ut hac lance aut in i ut hac claui aut in o ut hoc caelo aut in u ut hoc uersu igitur ad demonstrandas declinationes biceps uia haec sed quoniam ubi analogia tria unum quod in rebus alterum quod in uocibus tertium quod in utroque duo priora simplicia tertium duplex animaduertendum haec quam inter se habeant rationem primum ea quae sunt discrimina in rebus partim sunt quae ad orationem non attineant partim quae pertineant non pertinent ut ea quae obseruant in aedificiis et signis faciendis ceterisque rebus artifices e quis uocantur aliae harmonicae sic item aliae nominibus aliis sed nulla harum fit in loquendo pars ad orationem quae pertinent res eae sunt quae uerbis dicuntur pro portione neque a similitudine quoque uocum declinatus habent ut iupiter marspiter ioui marti haec enim genere nominum et numero et casibus similia sunt inter se quod utraque et nomina sunt et uirilia sunt et singularia et casu nominandi et dandi alterum genus uocale est in quo uoces modo sunt pro portione similes non res ut biga bigae nuptia nuptiae neque enim in his res singularis subest una cum dicitur biga quadriga neque ab his uocibus quae declinata sunt multitudinis significant quicquam id quod omnia multitudinis quae declinantur ab uno ut a merula merulae sunt enim eius modi ut singulari subiungatur sic merulae duae catulae tres faculae quattuor quare cum idem non possit subiungi quod non dicimus biga una quadrigae duae nuptiae tres sed pro eo unae bigae binae quadrigae trinae nuptiae apparet non esse a biga et quadriga bigae et quadrigae sed ut est huius ordinis una duae tres principium una sic in hoc ordine altero unae binae trinae principium est unae tertium genus est illud duplex quod dixi in quo et res et uoces similiter pro portione dicuntur ut bonus malus boni mali de quorum analogia et aristophanes et alii scripserunt etenim haec denique perfecta ut in oratione illae duae simplices inchoatae analogiae de quibus tamen separatim dicam quod his quoque utimur in loquendo sed prius de perfecta in qua et res et uoces quadam similitudine continentur cuius genera sunt tria unum uernaculum ac domi natum alterum aduenticium tertium nothum ex peregrino hic natum vernaculum est ut sutor et pistor sutori pistori aduenticium est ut hectores nestores hectoras nestoras tertium illum nothum ut achilles et peles de his primo genere multi utuntur non modo poetae sed etiam plerique omnes qui soluta oratione loquuntur haec primo dicebant ut quaestorem praetorem sic hectorem nestorem itaque ennius ait hectoris natum de muro iactarier accius haec in tragoediis largius a prisca consuetudine mouere coepit et ad formas graecas uerborum magis reuocare a quo valerius ait accius hectorem nollet facere hectora mallet quod aduenticia pleraque habemus graeca secutum ut de nothis graecanicos quoque nominatus plurimos haberemus itaque ut hic alia graeca alia graecanica sic analogiae e quis quae hic nothae fiunt declinationes de his aliae sunt priscae ut bacchides et chrysides aliae iuniores ut chrysides et bacchides aliae recentes chrysidas et bacchidas cum his omnibus tribus utantur nostri maxime qui sequontur media in loquendo offendunt minimum quod prima parum similia uidentur esse graecis unde sint tralata tertia parum similia nostris iv omnis analogiae fundamentum similitudo quaedam ea ut dixi quae solet esse in rebus et in uocibus et in utroque in quam harum partem quodque sit inferendum e cuius modi uidendum nam ut dixi neque rerum neque uocis similitudo ad has duplicis quas in loquendo quaerimus analogias uerborum exprimendas separatim satis est quod utraque parte opus est simili quas ad loquendum ut perducas accedere debet usus alia enim ratio qua facias uestimentum alia quemadmodum utare uestimento usuis species uidentur esse tres una consuetudinis ueteris altera consuetudinis huius tertia neutrae vetera ut cascus casci surus suri huius consuetudinis ut albus caldus albo caldo neutrae ut scala scalam phalera phaleram ad quas accedere potest quarta mixta ut amicitia inimicitia amicitiam inimicitiam prima est qua usi antiqui et nos reliquimus secunda qua nunc utimur tertia qua utuntur poetae analogia non item ea definienda quae derigitur ad naturam uerborum atque illa quae ad usum loquendi nam prior definienda sic analogia est uerborum similium declinatio similis posterior sic analogia est uerborum similium declinatio similis non repugnante consuetudine communi at quom harum duarum ad extremum additum erit hoc ex quadam parte poetica analogia erit definita harum primam sequi debet populus secundam omnes singuli e populo tertiam poetae haec diligentius quam apertius dicta esse arbitror sed non obscurius quam de re simili definitiones grammaticorum sunt ut aristeae aristodemi aristocli item aliorum quorum obscuritates eo minus reprehendendae quod pleraeque definitiones re incognita propter summam breuitatem non facile perspiciuntur nisi articulatim sunt explicatae quare magis apparebit si erit aperte de singulis partibus quid dicatur uerbum quid similitudo uerbi quid declinatio quid similitudo declinationis non repugnante consuetudine communi quid ex quadam parte verbum dico orationis uocalis partem quae sit indiuisa et minima si declinationem naturalem habeat simile uerbum uerbo tum quom et re quam significat et uoce qua significat et