sagaci sensu et acuto ut cato catulus hinc canis nisi quod ut tuba ac cornu aliquod signum cum dent canere dicuntur quod hic item et noctulucus in custodia et in uenando signum uoce dat canis dictus xx ferarum uocabula item partim peregrina ut panthera leo utraque graeca a quo etiam et rete quoddam panther et leaena et muliercula pantheris et leaena tigris qui est ut leo uarius qui uiuus capi adhuc non potuit uocabulum e lingua armenia nam ibi et sagitta et quod uehementissimum flumen dicitur tigris ursi lucana origo uel unde illi nostri ab ipsius uoce camelus suo nomine syriaco in latium uenit ut alexandrea camelopardalis nuper adducta quod erat figura ut camelus maculis ut panthera apri ab eo quod in locis asperis nisi a graecis quod hi kaproi caprea a similitudine quadam caprae cerui quod magna cornua gerunt gerui g in c mutauit ut in multis lepus quod siculi ut aeolis quidam graeci dicunt leporin a roma quod orti siculi ut annales ueteres nostri dicunt fortasse hinc illuc tulerunt et hic reliquerunt id nomen volpes ut aelius dicebat quod uolat pedibus xxi proxima animalia sunt ea quae uiuere dicuntur neque habere animam ut uirgulta virgultum dicitur a uiridi id a ui quadam humoris quae si exaruit moritur vitis quod ea uini origo malum quod graeci aeolis dicunt malon pinus iuglans quod cum haec nux antequam purgatur similis glandis haec glans optima et maxima a ioue et glande iuglans est appellata eadem nux quod ut nox aerem huius sucus corpus facit atrum quae in hortis nascuntur alia peregrinis uocabulis ut graecis ocimum menta ruta quam nunc peganon appellant item caulis lapathium radix sic enim antiqui graeci quam nunc rhaphanon item haec graecis uocabulis serpyllum rosa una littera commutata item ex his graecis latina koliandron malache kyminon item lilium ab leirio et malua ab malachei et sisymbrium a sisymbrioi vernacula lactuca a lacte quod holus id habet lact brassica ut praesica quod ex eius scapo minutatim praesicatur asparagi quod ex asperis uirgultis leguntur et ipsi scapi asperi sunt non leues nisi graecum illic quoque enim dicitur asparagos cucumeres dicuntur a curuore ut curuimeres dicti fructus a ferundo res eae quas fundus et eae quas quae in fundo ferunt ut fruamur hinc declinatae fruges et frumentum sed ea e terra etiam frumentum quod ad exta ollicoqua solet addi ex mola id est ex sale et farre molito uuae ab uuore xxii quae manu facta sunt dicam de uictu de uestitu de instrumento et si quid aliud uidebitur his aptum de uictu antiquissima puls haec appellata uel quod ita graeci uel ab eo unde scribit apollodorus quod ita sonet cum aquae feruenti insipitur panis quod primo figura faciebant ut mulieres in lanificio panus posteaquam ei figuras facere instituerunt alias a pane et faciendo panificium coeptum dici hinc panarium ubi id seruabant sicut granarium ubi granum frumenti condebant unde id dictum nisi ab eo quod graeci id kranon a quo a graecis quoque granarium dictum in quo ea quae conduntur hordeum ab horrido triticum quod tritum e spicis far a faciendo quod in pistrino fit milium a graeco nam id meline libum quod ut libaretur priusquam essetur erat coctum testuacium quod in testu caldo coquebatur ut etiam nunc matralibus id faciunt matronae circuli quod mixta farina et caseo et aqua circuitum aequabiliter fundebant hos quidam qui magis incondite faciebant uocabant lixulas et similixulas uocabulo sabino quae frequentia sabinis a globo farinae dilatato item in oleo cocti dicti a globo globi crustulum a crusta pultis cuius ea quod ut corium et uritur crusta dicta cetera fere aperta a uocabulis graecis sumpta ut thrion et placenta quod edebant cum pulte ab eo pulmentum ut plautus hinc pulmentarium dictum hoc primum defuit pastoribus caseus a coacto lacte ut coaxeus dictus dein posteaquam desierunt esse contenti his quae suapte natura ferebat sine igne in quo erant poma quae minus cruda esse poterant decoquebant in olla ab olla holera dicta quod earum macerare cruda holera e quis ad coquendum quod e terra eruitur ruapa unde rapa olea ab elaia olea grandis orchitis quod eam attici orchin morian hinc ad pecudis carnem peruentum est ut ab sue suilla sic ab aliis generibus cognominata hanc primo assam secundo elixam tertio e iure uti coepisse natura docet dictum assum quod id ab igni assudescit id est uuescit uuidum enim quod humidum et ideo ubi id non est sucus abest et ideo sudandum assum destillat calore et ut crudum nimium habet humoris sic excoctum parum habet suci elixum e liquore aquae dictum et ex iure quod iucundum magis conditione succidia ab suibus caedendis nam id pecus primum occidere coeperunt domini et ut seruarent sallere tegus suis ab eo quod eo tegitur perna a pede sueris a nomine eius offula ab offa minima suere insicia ab eo quod insecta caro ut in carmine saliorum prosicium est quod in extis dicitur nunc prosectum murtatum a murta quod ea additur large fartis quod fartum intestinum e crassundiis lucanicam dicunt quod milites a lucanis didicerint ut quod faleriis faliscum uentrem fundolum a fundo quod non ut reliquae lactes sed ex una parte sola apertum ab hoc graecos puto tuphlon enteron appellasse ab eadem fartura farcimina in extis appellata a quo farticulum in eo quod tenuissimum intestinum fartum hila ab hilo dicta illo quod ait ennius neque dispendi facit hilum quod in hoc farcimine summo quiddam eminet ab eo quod ut in capite apex apexabo dicta tertium fartum est longauo quod longius quam duo illa augmentum quod ex immolata hostia desectum in iecore imponitur in porriciendo augendi causa magmentum a magis quod ad religionem magis pertinet itaque propter hoc magmentaria fana constituta locis certis quo id imponeretur mattea ab eo quod ea graece mattye item a graecis singillatim haec ouum bulbum xxiii lana graecum ut polybius et callimachus scribunt purpura a purpurae maritumae colore ut poenicum quod a poenis primum dicitur allata stamen a stando quod eo stat omne in tela uelamentum subtemen quod subit stamini trama quod trameat frigus id genus uestimenti densum a dentibus pectinis