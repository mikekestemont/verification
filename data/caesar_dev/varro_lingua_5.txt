dies sit luna uel quod sola lucet noctu itaque ea dicta noctiluca in palatio nam ibi noctu lucet templum hanc ut solem apollinem quidam dianam uocant apollinis uocabulum graecum alterum alterum latinum et hinc quod luna in altitudinem et latitudinem simul it diuiana appellata hinc epicharmus ennii proserpinam quoque appellat quod solet esse sub terris dicta proserpina quod haec ut serpens modo in dexteram modo in sinisteram partem late mouetur serpere et proserpere idem dicebant ut plautus quod scribit quasi proserpens bestia quae ideo quoque uidetur ab latinis iuno lucina dicta uel quod est et terra ut physici dicunt et lucet uel quod ab luce eius qua quis conceptus est usque ad eam qua partus quis in lucem luna iuuat donec mensibus actis produxit in lucem ficta ab iuuando et luce iuno lucina a quo parientes eam inuocant luna enim nascentium dux quod menses huius hoc uidisse antiquas apparet quod mulieres potissimum supercilia sua attribuerunt ei deae hic enim debuit maxime collocari iuno lucina ubi ab diis lux datur oculis ignis a gnascendo quod hinc nascitur et omne quod nascitur ignis succendit ideo calet ut qui denascitur cum amittit ac frigescit ab ignis iam maiore ui ac uiolentia volcanus dictus ab eo quod ignis propter splendorem fulget fulgur et fulmen et fulguritum quod fulmine ictum in contrariis diis ab aquae lapsu lubrico lympha lympha iuturna quae iuuaret itaque multi aegroti propter id nomen hinc aquam petere solent a fontibus et fluminibus ac ceteris aquis dei ut tiberinus ab tiberi et ab lacu velini velinia et lymphae commotiles ad lacum cutiliensem a commotu quod ibi insula in aqua commouetur neptunus quod mare terras obnubit ut nubes caelum ab nuptu id est opertione ut antiqui a quo nuptiae nuptus dictus salacia neptuni ab salo venilia a ueniendo ac uento illo quem plautus dicit quod ille dixit qui secundo uento uectus est tranquillo mari uentum gaudeo bellona ab bello nunc quae duellona a duello mars ab eo quod maribus in bello praeest aut quod sabinis acceptus ibi est mamers quirinus a quiritibus virtus ut uiritus a uirilitate honos ab onere itaque honestum dicitur quod oneratum et dictum onus est honos qui sustinet rem publicam castoris nomen graecum pollucis a graecis in latinis litteris ueteribus nomen quod est inscribitur ut polydeukes polluces non ut nunc pollux concordia a corde congruente feronia minerua nouensides a sabinis paulo aliter ab eisdem dicimus haec palem vestam salutem fortunam fontem fidem et arae sabinum linguam olent quae tati regis uoto sunt romae dedicatae nam ut annales dicunt uouit opi florae vedioui saturnoque soli lunae volcano et summano itemque larundae termino quirino vortumno laribus dianae lucinaeque e quis nonnulla nomina in utraque lingua habent radices ut arbores quae in confinio natae in utroque agro serpunt potest enim saturnus hic de alia causa esse dictus atque in sabinis et sic diana de quibus supra dictum est xi quod ad immortalis attinet haec deinceps quod ad mortalis attinet uideamus de his animalia in tribus locis quod sunt in aere in aqua in terra a summa parte ad infimam descendam primum nomina omnium alites ab alis uolucres a uolatu deinde generatim de his pleraeque ab suis uocibus ut haec upupa cuculus coruus hirundo ulula bubo item haec pauo anser gallina columba sunt quae aliis de causis appellatae ut noctua quod noctu canit et uigilat lusciniola quod luctuose canere existimatur atque esse ex attica progne in luctu facta auis sic galeritus et motacilla altera quod in capite habet plumam elatam altera quod semper mouet caudam merula quod mera id est sola uolitat contra ab eo graguli quod gregatim ut quidam graeci greges gergera ficedulae et miliariae a cibo quod alterae fico alterae milio fiunt pingues xii aquatilium uocabula animalium partim sunt uernacula partim peregrina foris muraena quod myraina graece cybium et thynnus cuius item partes graecis uocabulis omnes ut melander atque uraeon vocabula piscium pleraque translata a terrestribus ex aliqua parte similibus rebus ut anguilla lingulaca sudis alia a coloribus ut haec asellus umbra turdus alia a ui quadam ut haec lupus canicula torpedo item in conchyliis aliqua ex graecis ut peloris ostrea echinus vernacula ad similitudinem ut surenae pectunculi ungues xiii sunt etiam animalia in aqua quae in terram interdum exeant alia graecis uocabulis ut polypus hippos potamios crocodilos alia latinis ut rana anas mergus a quo graeci ea quae in aqua et terra possunt uiuere uocant amphibia e quis rana ab sua dicta uoce anas a nando mergus quod mergendo in aquam captat escam item alia in hoc genere a graecis ut querquedula quod kerkedes alcedo quod ea halkyon latina ut testudo quod testa tectum hoc animal lolligo quod subuolat littera commutata primo uolligo ut aegypti in flumine quadrupes sic in latio nominati lutra et fiber lutra quod succidere dicitur arborum radices in ripa atque eas dissoluere ab luere lutra fiber ab extrema ora fluminis dextra et sinistra maxime quod solet uideri et antiqui februm dicebant extremum a quo in sagis fimbriae et in iecore extremum fibra fiber dictus xiv de animalibus in locis terrestribus quae sunt hominum propria primum deinde de pecore tertio de feris scribam incipiam ab honore publico consu nominatus qui consuleret populum et senatum nisi illinc potius unde accius ait in bruto qui recte consulat consul cluat praetor dictus qui praeiret iure et exercitu a quo id lucilius ergo praetorum est ante et praeire censor ad cuius censionem id est arbitrium censeretur populus aedilis qui aedis sacras et priuatas procuraret quaestores a quaerendo qui conquirerent publicas pecunias et maleficia quae triumuiri capitales nunc conquirunt ab his postea qui quaestionum iudicia exercent quaesitores dicti tribuni militum quod terni tribus tribubus ramnium lucerum titium olim ad exercitum mittebantur tribuni plebei quod ex tribunis militum primum tribuni plebei facti qui plebem defenderent in secessione crustumerina dictator quod a consule dicebatur cui dicto audientes omnes essent magister equitum quod summa potestas huius in equites et accensos ut est summa populi dictator a quo is quoque magister populi appellatus reliqui quod minores quam hi magistri dicti magistratus ut ab albo albatus xv