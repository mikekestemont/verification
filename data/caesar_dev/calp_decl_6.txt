est pendente iudicio miles fortiter fecit petit praemio abolitionem iudicii contradicit frater orator quemadmodum uixerit pater apparet in liberis publicae utilitatis est omnium reorum iudicari causas ne aut nocens euadat poenam aut innocens patiatur infamiam gloria quantum nobis honoris attulerit tantum uirtutis exposcit innocentiam patris dum liberare quaeris infamas homini uerecundo in eiusmodi crimine longe grauior est fama quam poena uetus iudices dictum est ut aurum igni itidem innocentiam iudicio spectari solere melius est patri uirtutum tuarum argumento te prodesse quam praemio amator meretricis dominae meretrix seruum suum amantem se in crucem agit appellat tribunos ille de iniusto supplicio miror quidem a muliere tam comi crucis nomen auditum quae nullum umquam nisi amore cruciauerit amor animi peculiare secretum est accusatur a nobis amor et homo qui deum nostrum patitur esset meum crimen aut error si te solus adamassem raptam pater uinculis tenens rapta raptoris mortem aut indotatas nuptias petat raptam pater uinculis continet raptor duci ad magistratus desiderat nihil equidem leges clementius parauerunt quam quod de lege raptarum non licet alii iudicare medius his nemo est sum reus sed exhibe iudicem meum pro deum atque hominum fidem in qua ciuitate raptor solutus est in ea rapta uincitur mater et nouerca inuicem reae repudiata est a marito quae filium habebat petit assidue ut reconciliaretur non impetrauit postremo ait uindicabo me superduxit ille puero nouercam obiit puer signis ambiguis cruditatis et ueneni reas se inuicem faciunt repudiata mater et nouerca superducta totum nouerca commisit quae uno tempore et maritum miserae praeripuit et filium comparate iudices non ante rerum argumenta quam nomina quid matri deliquerat filius neque enim temere sic filius de leui causa quasi priuignus occiditur repudiata es inquit mariti haec culpa non filii est nec matris officium repudio deponitur sed uxorium nomen amittitur dolor orbitatis conscientia facinoris augetur et si graue est amittere filios longe grauius occidere nonne hoc dicit sola dominabor cum et hic ueneno meo perierit et illa mendacio iudicasti pater qui et repudiatam non accusando absoluisti et uxorem nouam non defendendo damnasti speciosus desertor desertor duci seruiat uiro forti praemium pauper et diues inimici diues creatus est imperator pauper sub illo cum filio specioso adulescente militauit pauper fortiter fecit adulescens deseruit diues iure erit pater praemio petit ut occidatur filium meum si liberare non licet saltem liceat occidere creditis iudices quod filio meo bene inimicus uelit pater nolit profiteor mortem me filii mei non quidem uelle sed malle uos cogitate quanto sint mala illa grauiora quorum sunt etiam remedia crudelia o fili morere constanter fac hoc saltem quasi meus filius filius meretricis suae redemptor diuersas meretrices amabant pater et filius pater filio pecuniam dedit ut amatam patris redimeret ille suam redemit abdicatur rideri me iudices opinabar a patre cum se quoque amare dicebat pater quod patior agnoscit quid in me pater reprehendat ignoro et amandam meretricem consentit et emendam sciebas utique quid mallem imparia sunt nobis in amore tormenta primum quod amor uelis nolis in senectute frigidior est dementiae reus a tribus filiis ex tribus filiis duo patrem dementiae accusauerunt et superati secundum legem puniti sunt tertius instituit accusare reddit pater causam mortis uoluntariae filius c d quid tam potest esse diuersum eius hic ab eo mors impeditur cuius in altero iudicio uita reprehenditur in illis p c iudiciis grauior mihi fuit uindicta quam poena mors a uobis dabitur siue dementi remedium siue sapienti solacium natura mihi tres liberos dedit fortunaque duos sustulit uideturne uobis iusta causa esse moriendi immo iam sera fortis uiri filius tiranno deditus absentis uiri fortis filium tirannus petit sibi dedi denuntians bellum accepit regresso eo suadetur bellum tiranno indici uir fortis contradicit profiteor me filium nec desiderare nec habere nescio an hoc bellum fuerit in tempore suo iustum nunc certe coepit esse iam serum at enim filius uiri fortis est quid hoc non erat cum dabatur o fili si tamen hoc nomen quod natura dedit fortuna non abstulit agnosce te filium uiri fortis uince feliciter id est peri fortiter haec est enim tua iam sola uictoria morietur antequam nubat ueneficii sit actio adulescens petit nuptias uirginis a patre pater uirginis ad uxorem retulit illa respondit ante morietur quam illi nubat pater eidem adulescenti despondit et diem nuptiis dixit intra diem puella obiit dubiis signis cruditatis et ueneni quaestionem cum de familia pater haberet ex ancillis una confessa est adulterium cum illo iuuene matris intercessisse pater accusat ueneficii matrem quaeritur filiam cruditate an ueneno interfeceris nam et cruditas uirginis crimen est matris morietur ante quam nubat et mortua est o impiam diuinationem uel potius denuntiationem o infelix puella ego tibi parabam nuptias mater exequias placuit in te sponso tuo similitudo materna ego te fateor occidi dum cum matre contendo rapta ab ephebo stuprata raptarum lex rapuit quidam uirginem et ephebo quem amabat tradidit stuprandam rapta ad magistratus producta mortem ephebi petit offert se ille qui rapuit ego iudices rapui ego domum duxi ego pariter inclusi ego uim duobus feci perire mihi satius est quam hunc uidere pereuntem callide puella commenta es unum petis ut duos pariter occidas orba confessa sacrilegium magistratus de confesso sumat supplicium de iniusto supplicio tribunos appellare liceat quae quattuor liberos habebat amissis tribus et marito detracta est a filio cum laqueum induisset sacrilegium in ciuitate commissum est adiit ipsa magistratus et dixit a se factum uult de illa supplicium sumere appellat pro ea filius tribunos de iniusto supplicio cum subito fortuna sicut solet ipsa suis muneribus inuidit alius inquit pro alio agere non potest alius est ergo qui filius est confessio uoluntaria suspecta est confessionem sceleris appellas uocem doloris misericordiae uestrae maximum munus est seruare nolentem raptor excaecatus talionis sit actio raptarum lex quidam rapuit et in raptu a puella excaecatus est producta ad magistratus mortem optauit raptor exigit talionem imperare poenam meam non agere debebas nec esse eadem iudex et carnifex habet quisque nostrum suam legem rapta capitis excaecatus oculorum tu enim puella quid passa es uirginitate caruisti sollemne in his annis damnum ut non dixerim uotum erepta autem mihi lux est ante quam morerer o oculi quos ego