ubi senatus rempublicam curat et illa ubi cura sacrorum publica ab his curiones volo a uoluntate dictum et a uolatu quod animus ita est ut puncto temporis peruolet quo uolt lubere ab labendo dictum quod lubrica mens ac prolabitur ut dicebant olim ab lubendo libido libidinosus ac venus libentina et libitina sic alia metuere a quodam motu animi cum id quod malum casurum putat refugit mens cum uehementius in mouendo ut ab se abeat foras fertur formido cum parum mouetur pauet et ab eo pauor meminisse a memoria cum in id quod remansit in mente rursus mouetur quae a manendo ut manimoria potest esse dicta itaque salii quod cantant mamuri veturi significant memoriam ueterem ab eodem monere quod is qui monet proinde sit ac memoria sic monimenta quae in sepulcris et ideo secundum uiam quo praetereuntis admoneant et se fuisse et illos esse mortalis ab eo cetera quae scripta ac facta memoriae causa monimenta dicta maerere a marcere quod etiam corpus marcesceret hinc etiam macri dicti laetari ab eo quod latius gaudium propter magni boni opinionem diffusum itaque iuuentius ait gaudia sua si omnes homines conferant unum in locum tamen mea exsuperet laetitia sic cum se habent laeta vii narro cum alterum facio narum a quo narratio per quam cognoscimus rem gestam quae pars agendi est ab dicendo ac sunt aut coniuncta cum temporibus aut ab his eorum hoc genus uidentur etyma fatur is qui primum homo significabilem ore mittit uocem ab eo ante quam ita faciant pueri dicuntur infantes cum id faciunt iam fari cum hoc uocabulum tum a similitudine uocis pueri fariolus ac fatuus dictum ab hoc tempora quod tum pueris constituant parcae fando dictum fatum et res fatales ab hac eadem uoce qui facile fantur facundi dicti et qui futura praediuinando soleant fari fatidici dicti idem uaticinari quod uesana mente faciunt sed de hoc post erit usurpandum cum de poetis dicemus hinc fasti dies quibus uerba certa legitima sine piaculo praetoribus licet fari ab hoc nefasti quibus diebus ea fari ius non est et si fati sunt piaculum faciunt hinc effata dicuntur qui augures finem auspiciorum caelestum extra urbem agris sunt effati ut esset hinc effari templa dicuntur ab auguribus effantur qui in his fines sunt hinc fana nominata quod pontifices in sacrando fati sint finem hinc profanum quod est ante fanum coniunctum fano hinc profanatum quid in sacrificio atque herculi decuma appellata ab eo est quod sacrificio quodam fanatur id est ut fani lege fit id dicitur polluctum quod a porriciendo est fictum cum enim ex mercibus libamenta porrecta sunt herculi in aram tum polluctum est ut cum profanatum dicitur id est proinde ut sit fani factum itaque ibi olim in fano consumebatur omne quod profanatum erat ut etiam nunc fit quod praetor urbanus quotannis facit cum herculi immolat publice iuuencam ab eodem uerbo fari fabulae ut tragoediae et comoediae dictae hinc fassi ac confessi qui fati id quod ab is quaesitum hinc professi hinc fama et famosi ab eodem falli sed et falsum et fallacia quae propterea quod fando quem decipit ac contra quam dixit facit itaque si quis re fallit in hoc non proprio nomine fallacia sed tralaticio ut a pede nostro pes lecti ac betae hinc etiam famigerabile et sic compositicia alia item ut declinata multa in quo et fatuus et fatuae loqui ab loco dictum quod qui primo dicitur iam fari uocabula et reliqua uerba dicit ante quam suo quique loco ea dicere potest hunc chrysippus negat loqui quare ut imago hominis non sit homo sic in coruis cornicibus pueris primitus incipientibus fari uerba non esse uerba quod non loquantur igitur is loquitur qui suo loco quodque uerbum sciens ponit et is tum prolocutus quom in animo quod habuit extulit loquendo hinc dicuntur eloqui ac reloqui in fanis sabinis e cella dei qui loquuntur hinc dictus loquax qui nimium loqueretur hinc eloquens qui copiose loquitur hinc colloquium cum ueniunt in unum locum loquendi causa hinc adlocutum mulieres ire aiunt cum eunt ad aliquam locutum consolandi causa hinc quidam loquelam dixerunt uerbum quod in loquendo efferimus concinne loqui dictum a concinere ubi inter se conueniunt partes ita ut inter se concinant aliud alii pronuntiare dictum a pro et nuntiare pro idem ualet quod ante ut in hoc proludit ideo actores pronuntiare dicuntur quod in proscaenio enuntiant poetae cogitata quod maxime tum dicitur proprie nouam fabulam cum agunt nuntius enim est a nouis rebus nominatus quod a uerbo graeco potest declinatum ab eo itaque neapolis illorum nouapolis ab antiquis uocitata nostris a quo etiam extremum nouissimum quoque dici coeptum uolgo quod mea memoria ut aelius sic senes aliquot nimium nouum uerbum quod esset uitabant cuius origo ut a uetere uetustius ac ueterrimum sic ab nouo declinatum nouius et nouissimum quod extremum sic ab eadem origine nouitas et nouicius et noualis in agro et sub nouis dicta pars in foro aedificiorum quod uocabulum ei peruetustum ut nouae viae quae uia iam diu uetus ab eo quoque potest dictum nominare quod res nouae in usum quom additae erant quibus eas nouissent nomina ponebant ab eo nuncupare quod tunc pro ciuitate uota noua suscipiuntur nuncupare nominare ualere apparet in legibus ubi nuncupatae pecuniae sunt scriptae item in choro in quo est aenea quis is est qui meum nomen nuncupat item in medo quis tu es mulier quae me insueto nuncupasti nomine dico originem habet graecam quod graeci deiknyo hinc etiam dicare ut ait ennius dico vi hunc dicare circum metulas hinc iudicare quod tunc ius dicatur hinc iudex quod ius dicat accepta potestate hinc dedicat id est quibusdam uerbis dicendo finit sic enim aedis sacra a magistratu pontifice praeeunte dicendo dedicatur hinc ab dicendo indicium hinc illa indicit bellum indixit funus prodixit diem addixit iudicium hinc appellatum dictum in mimo ac dictiosus hinc in manipulis castrensibus dicta ab ducibus hinc dictata in ludo hinc dictator magister populi quod is a consule debet dici hinc antiqua illa addici numo et dicis causa et addictus si dico quid sciens nescienti quod ei quod ignorauit trado hinc doceo declinatum uel