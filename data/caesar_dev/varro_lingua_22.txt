quae in summo quod habet lumen diffusum ut leo in capite iubam huius ortus significat circiter esse extremam noctem itaque ait pacuius exorto iubare noctis decurso itinere apud plautum in parasito pigro inde hic bene potus primulo crepusculo crepusculum ab sabinis et id dubium tempus noctis an diei sit itaque in condalio est tam crepusculo ferae ut amant lampades accendite ideo dubiae res creperae dictae in trinummo concubium sit noctis priusquam ad postremum perueneris concubium a concubitu dormiendi causa dictum in asinaria videbitur factum uolo redito conticinio putem a conticiscendo conticinium siue ut opillus scribit ab eo cum conticuerunt homines v nunc de his rebus quae assignificant aliquod tempus cum dicuntur aut fiunt dicam apud accium reciproca tendens neruo equino concita tela reciproca est cum unde quid profectum redit eo ab recipere reciprocare fictum aut quod poscere procare dictum apud plautum ut transuersus non prouersus cedit quasi cancer solet prouersus dicitur ab eo qui in id quod est ante est uersus et ideo qui exit in uestibulum quod est ante domum prodire et procedere quod cum leno non faceret sed secundum parietem transuersus iret dixit ut transuersus cedit quasi cancer non prouersus ut homo apud ennium andromachae nomen qui indidit recte indidit item quapropter parim pastores nunc alexandrum uocant imitari dum uoluit euripiden et ponere etymon est lapsus nam euripides quod graeca posuit etyma sunt aperta ille ait ideo nomen additum andromachae quod andri machetai hoc ennium quis potest intellegere in uersu significare andromachae nomen qui indidit recte indidit aut alexandrum ab eo appellatum in graecia qui paris fuisset a quo herculem quoque cognominatum alexikakon ab eo quod defensor esset hominum apud accium iamque auroram rutilare procul cerno aurora dicitur ante solis ortum ab eo quod ab igni solis tum aureo aer aurescit quod addit rutilare est ab eodem colore aurei enim rutili et inde etiam mulieres ualde rufae rutilae dictae apud terentium scortatur potat olet unguenta de meo scortari est saepius meretriculam ducere quae dicta a pelle id enim non solum antiqui dicebant scortum sed etiam nunc dicimus scortea ea quae e corio ac pellibus sunt facta in aliquot sacris ac sacellis scriptum habemus ne quod scorteum adhibeatur ideo ne morticinum quid adsit in atellanis licet animaduertere rusticos dicere se adduxisse pro scorto pelliculam apud accium multis nomen vestrum numenque ciendo numen dicunt esse imperium dictum ab nutu quod cuius nutu omnia sunt eius imperium maximum esse uideatur itaque in ioue hoc et homerus et accius aliquotiens apud plautum nisi unum epityrum estur insane bene epityrum uocabulum est cibi quo frequentius sicilia quam italia usa id uehementer cum uellet dicere edi dixit insane quod insani omnia faciunt uehementer apud pacuium flexanima tamquam lymphata aut bacchi sacris commota lymphata dicta a lympha lympha a nympha ut quod apud graecos thetis apud ennium thelis illi mater in graecia commota mente quos nympholeptous appellant ab eo lymphatos dixerunt nostri bacchi qui et liber cuius comites a baccho bacchae et uinum in hispania bacca origo in his omnibus graeca ut quod apud pacuium alcyonis ritu litus peruolgans feror haec enim auis nunc graece dicitur halkyon nostri alcedo haec hieme quod pullos dicitur tranquillo mari facere eos dies alcyonia appellant quod est in uersu alcyonis ritu id est eius instituto ut cum haruspex praecipit ut suo quique ritu sacrificium faciat et nos dicimus xv uiros graeco ritu sacra non romano facere quod enim fit rite id ratum ac rectum est ab eo accius rite perfectis sacris recte uolt accipi apud ennium si uoles aduortere animum comiter monstrabitur comiter hilare ac lubenter cuius origo graeca komos inde comissatio latine dicta et in graecia ut quidam scribunt komoidia apud atilium cape caede lyde come condi cape unde accipe sed hoc in proximo libro retractandum apud pacuium nulla res neque cicurare neque mederi potis est neque rem reficere cicurare mansuefacere quod enim a fero discretum id dicitur cicur et ideo dictum cicur ingenium optineo mansuetum a quo veturii quoque nobiles cognominati cicurini natum a cicco cicur uidetur ciccum dicebant membranam tenuem quae est ut in malo punico discrimen a quo etiam plautus dicit quod uolt demensum ciccum non interduo apud naeuium circumueniri uideor ferme iniuria ferme dicitur quod nunc fere utrumque dictum a ferendo quod id quod fertur est in motu atque aduentat apud plautum euax iurgio uxorem tandem abegi a ianua euax uerbum nihil significat sed effutitum naturaliter est ut apud ennium hahae ipse clipeus cecidit apud ennium eu mea puella e spe quidem id successit tibi apud pompilium heu qua me causa fortuna infeste premis quod ait iurgio id est litibus itaque quibus res erat in controuersia ea uocabatur lis ideo in actionibus uidemus dici quam rem siue litem dicere oportet ex quo licet uidere iurgare esse ab iure dictum cum quis iure litigaret ab quo obiurgat is qui id facit iuste apud lucilium atque aliquot sibi si ab rebus clepsere foro qui clepsere dixit unde etiam alii clepere id est corripere quorum origo a clam ut sit dictum clapere unde clepere e ex a commutato ut multa potest uel a graeco dictum kleptein clepere apud matium corpora graiorum maerebat mandier igni dictum mandier a mandendo unde manducari a quo et in atellanis dossenum uocant manducum apud matium obscaeni interpres funestique ominis auctor obscaenum dictum ab scaena eam ut graeci et accius scribit scenam in pluribus uerbis a ante e alii ponunt alii non ut quod partim dicunt scaeptrum partim sceptrum alii plauti faeneratricem alii feneratricem sic faenisicia ac fenisicia ac rustici pappum mesium non maesium a quo lucilius scribit cecilius pretor ne rusticus fiat quare turpe ideo obscaenum quod nisi in scaena palam dici non debet potest uel ab eo quod pueris turpicula res in collo quaedam suspenditur ne quid obsit bonae scaeuae causa scaeuola appellata ea dicta ab scaeua id est sinistra quod quae sinistra sunt bona auspicia existimantur a quo dicitur comitia aliudue quid sicut dixi scaeua fieri aui sinistra quae nunc est id a graeco est quod hi sinistram uocant scaian quare quod dixi obscaenum omen est omen turpe quod unde