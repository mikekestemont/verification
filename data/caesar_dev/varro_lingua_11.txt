iani signum et ius institutum a pompilio ut scribit in annalibus piso ut sit aperta semper nisi cum bellum sit nusquam traditum est memoriae pompilio rege fuisse opertam et post tito manlio consule bello carthaginiensi primo confecto et eodem anno apertam xxxv super lectulis origines quas aduerti hae lectica quod legebant unde eam facerent stramenta atque herbam ut etiam nunc fit in castris lecticas ne essent in terra sublimis in his ponebant nisi ab eo quod graeci antiqui dicebant lektron lectum potius qui lecticam inuoluebant quod fere stramenta erant e segete segestria appellarunt ut etiam nunc in castris nisi si a graecis nam stegastron ibi lectus mortui quod fertur dicebant feretrum nostri graeci pheretron posteaquam transierunt ad culcitas quod in eas acus aut tomentum aliudue quid calcabant ab inculcando culcita dicta hoc quicquid insternebant ab sternendo stragulum appellabant puluinar uel a plumis uel a pellulis declinarunt quibus operibantur operimenta et pallia opercula dixerunt in his multa peregrina ut sagum reno gallica ut gaunaca et amphimallum graeca contra latinum toral ante torum et torus a torto quod is in promptu ab hac similitudine torulus in mulieris capite ornatus qua simplici scansione scandebant in lectum non altum scabellum in altiorem scamnum duplicata scansio gradus dicitur quod gerit in inferiore superiorem graeca sunt peristromata et peripetasmata sic alia quae item conuiuii causa ibi multa xxxvi pecuniae signatae uocabula sunt aeris et argenti haec as ab aere dupondius ab duobus ponderibus quod unum pondus assipondium dicebatur id ideo quod as erat libra pondo deinde ab numero reliquum dictum usque ad centussis ut as singulari numero ab tribus assibus tressis et sic proportione usque ad nonussis in denario numero hoc mutat quod primum est ab decem assibus decussis secundum ab duobus decussibus uicessis quod dici solitum a duobus bicessis reliqua conueniunt quod est ut tricessis proportione usque ad centussis quo maius aeris proprium uocabulum non est nam ducentis et sic proportione quae dicuntur non magis asses quam denarii aliaeue quae res significantur aeris minima pars sextula quod sexta pars unciae semuncia quod dimidia pars unciae se ualet dimidium ut in selibra et semodio uncia ab uno sextans ab eo quod sexta pars assis ut quadrans quod quarta et triens quod tertia pars semis quod semias id est dimidium assis ut supra dictum est septunx a septem et uncia conclusum reliqua obscuriora quod ab deminutione et ea quae deminuuntur ita sunt ut extremas syllabas habeant ut unde una dempta uncia deunx dextans dempto sextante dodrans dempto quadrante bes ut olim des dempto triente in argento nummi id ab siculis denarii quod denos aeris ualebant quinarii quod quinos sestertius quod semis tertius dupondius enim et semis antiquus sestertius est et ueteris consuetudinis ut retro aere dicerent ita ut semis tertius semis quartus semis quintus pronuntiarent ab semis tertius sestertius dictus nummi denarii decuma libella quod libram pondo as ualebat et erat ex argento parua simbella quod libellae dimidium quod semis assis terruncius a tribus unciis quod libellae ut haec quarta pars sic quadrans assis eadem pecunia uocabulum mutat nam potest item dici dos arrabo merces corollarium dos si nuptiarum causa data haec graece dotine ita enim hoc siculi ab eodem donum nam graece ut aeolis doneion et ut alii doma et ut attici dosin arrabo sic data ut reliquum reddatur hoc uerbum item a graeco arrhabon reliquum quod ex eo quod debitum reliquum damnum a demptione cum minus re factum quam quanti constat lucrum ab luendo si amplius quam ut exsolueret quanti esset receptum detrimentum a detritu quod ea quae trita minoris pretii ab eodem trimento intertrimentum ab eo quod duo quae inter se trita et deminuta a quo etiam intertrigo dicta multa ea pecunia quae a magistratu dicta ut exigi posset ob peccatum quod singulae dicuntur appellatae eae multae et quod olim uinum dicebant multam itaque cum in dolium aut culleum uinum addunt rustici prima urna addita dicunt etiam nunc poena a poeniendo aut quod post peccatum sequitur pretium quod emptionis aestimationisue causa constituitur dictum a peritis quod hi soli facere possunt recte id si quid datum pro opera aut opere merces a merendo quod manu factum erat et datum pro eo manupretium a manibus et pretio corollarium si additum praeter quam quod debitum eius uocabulum fictum a corollis quod eae cum placuerant actores in scaena dari solitae praeda est ab hostibus capta quod manu parta ut parida praeda praemium a praeda quod ob recte quid factum concessum si datum quod reddatur mutuum quod siculi moiton itaque scribit sophron moiton antimon et munus quod mutuo animo qui sunt dant officii causa alterum munus quod muniendi causa imperatum a quo etiam municipes qui una munus fungi debent dicti si est ea pecunia quae in iudicium uenit in litibus sacramentum a sacro qui petebat et qui infitiabatur de aliis rebus uterque quingenos aeris ad pontificem deponebant de aliis rebus item certo alio legitimo numero actum qui iudicio uicerat suum sacramentum e sacro auferebat uicti ad aerarium redibat tributum dictum a tribubus quod ea pecunia quae populo imperata erat tributim a singulis pro portione census exigebatur ab hoc ea quae assignata erat attributum dictum ab eo quoque quibus attributa erat pecunia ut militi reddant tribuni aerarii dicti id quod attributum erat aes militare hoc est quod ait plautus cedit miles aes petit et hinc dicuntur milites aerarii ab aere quod stipendia facerent hoc ipsum stipendium a stipe dictum quod aes quoque stipem dicebant nam quod asses librae pondo erant qui acceperant maiorem numerum non in arca ponebant sed in aliqua cella stipabant id est componebant quo minus loci occuparet ab stipando stipem dicere coeperunt stips ab stoibe fortasse graeco uerbo id apparet quod ut tum institutum etiam nunc diis cum thesauris asses dant stipem dicunt et qui pecuniam alligat stipulari et restipulari militis stipendia ideo quod eam stipem pendebant ab eo etiam ennius scribit poeni stipendia pendunt ab eodem aere pendendo dispensator et in tabulis scribimus expensum et inde prima pensio et sic secunda aut quae alia et dispendium ideo quod in dispendendo solet minus fieri compendium quod cum