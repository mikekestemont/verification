ostiam amotus post municipio apuliae cui nomen barium est clauditur illic indignissimum casum sapienter tolerans a centurione ad caedem misso corripitur suadentique uenas abrumpere animum quidem morti destinatum ait sed non remittere percussori gloriam ministerii at centurio quamuis inermem praeualidum tamen et irae quam timori propiorem cernens premi a militibus iubet nec omisit silanus obniti et intendere ictus quantum manibus nudis ualebat donec a centurione uulneribus aduersis tamquam in pugna caderet haud minus prompte l uetus socrusque eius sextia et pollitta filia necem subiere inuisi principi tamquam uiuendo exprobrarent interfectum esse rubellium plautum generum luci ueteris sed initium detegendae saeuitiae praebuit interuersis patroni rebus ad accusandum transgrediens fortunatus libertus adscito claudio demiano quem ob flagitia uinctum a uetere asiae pro consule exoluit nero in praemium accusationis quod ubi cognitum reo seque et libertum pari sorte componi formianos in agros digreditur illic eum milites occulta custodia circumdant aderat filia super ingruens periculum longo dolore atrox ex quo percussores plauti mariti sui uiderat cruentamque ceruicem eius amplexa seruabat sanguinem et uestis respersas uidua inpexa luctu continuo nec ullis alimentis nisi quae mortem arcerent tum hortante patre neapolim pergit et quia aditu neronis prohibebatur egressus obsidens audiret insontem neue consulatus sui quondam collegam dederet liberto modo muliebri eiulatu aliquando sexum egressa uoce infensa clamitabat donec princeps immobilem se precibus et inuidiae iuxta ostendit ergo nuntiat patri abicere spem et uti necessitate simul adfertur parari cognitionem senatus et trucem sententiam nec defuere qui monerent magna ex parte heredem caesarem nuncupare atque ita nepotibus de reliquo consulere quod aspernatus ne uitam proxime libertatem actam nouissimo seruitio foedaret largitur in seruos quantum aderat pecuniae et si qua asportari possent sibi quemque deducere tres modo lectulos ad suprema retineri iubet tunc eodem in cubiculo eodem ferro abscindunt uenas properique et singulis uestibus ad uerecundiam uelati balineis inferuntur pater filiam auia neptem illa utrosque intuens et certatim precantes labenti animae celerem exitum ut relinquerent suos superstites et morituros seruauitque ordinem fortuna ac seniores prius tum cui prima aetas extinguuntur accusati post sepulturam decretumque ut more maiorum punirentur et nero intercessit mortem sine arbitro permittens ea cacdibus peractis ludibria adiciebantur publius gallus eques romanus quod faenio rufo intimus et ueteri non alienus fuerat aqua atque igni prohibitus est liberto et accusatori praemium operae locus in theatro inter uiatores tribunicios datur et menses qui aprilem eundemque neroneum sequebantur maius claudii iunius germanici uocabulis mutantur testificante cornelio orfito qui id censuerat ideo iunium mensem transmissum quia duo iam torquati ob scelera interfecti infaustum nomen iunium fecissent tot facinoribus foedum annum etiam dii tempestatibus et morbis insigniuere uastata campania turbine uentorum qui uillas arbusta fruges passim disiecit pertulitque uiolentiam ad uicina urbi in qua omne mortalium genus uis pestilentiae depopulabatur nulla caeli intemperie quae occurreret oculis sed domus corporibus exanimis itinera funeribus complebantur non sexus non aetas periculo uacua seruitia perinde et ingenua plebes raptim extingui inter coniugum et liberorum lamenta qui dum adsident dum deflent saepe eodem rogo cremabantur equitum senatorumque interitus quamuis promisci minus flebiles erant tamquam communi mortalitate saeuitiam principis praeuenirent eodem anno dilectus per galliam narbonensem africamque et asiam habiti sunt supplendis illirici legionibus ex quibus aetate aut ualetudine fessi sacramento soluebantur cladem lugdunensem quadragies sestertio solatus est princeps ut amissa urbi reponerent quam pecuniam lugdunenses ante obtulerant urbis casibus c suetonio luccio telesino consulibus antistius sosianus factitatis in neronem carminibus probrosis exilio ut dixi multatus postquam id honoris indicibus tamque promptum ad caedes principem accepit inquies animo et occasionum haud segnis pammenem eiusdem loci exulem et chaldaeorum arte famosum eoque multorum amicitiis innexum similitudine fortunae sibi conciliat uentitare ad eum nuntios et consultationes non frustra ratus simul annuam pecuniam a p anteio ministrari cognoscit neque nescium habebat anteium caritate agrippinae inuisum neroni opesque eius praecipuas ad eliciendam cupidinem eamque causam multis exitio esse igitur interceptis antei litteris furatus etiam libellos quibus dies genitalis eius et euentura secretis pammenis occultabantur simul repertis quae de ortu uitaque ostorii scapulae composita erant scribit ad principem magna se et quae incolumitati eius conducerent adlaturum si breuem exilii ueniam impetrauisset quippe anteium et ostorium imminere rebus et sua caesarisque fata scrutari exim missae liburnicae aduehiturque propere sosianus ac uulgato eius indicio inter damnatos magis quam inter reos anteius ostoriusque habebantur adeo ut testamentum antei nemo obsignaret nisi tigellinus auctor extitisset monito prius anteio ne supremas tabulas moraretur atque ille hausto ueneno tarditatem eius perosus intercisis uenis mortem adproperauit ostorius longinquis in agris apud finem ligurum id temporis erat eo missus centurio qui caedem eius maturaret causa festinandi ex eo oriebatur quod ostorius multa militari fama et ciuicam coronam apud britanniam meritus ingenti corpore armorumque scientia metum neroni fecerat ne inuaderet pauidum semper et reperta nuper coniuratione magis exterritum igitur centurio ubi effugia uillae clausit iussa imperatoris ostorio aperit is fortitudinem saepe aduersum hostis spectatam in se uertit et quia uenae quamquam interruptae parum sanguinis effundebant hactenus manu serui usus ut immotum pugionem extolleret adpressit dextram eius iuguloque occurrit etiam si bella externa et obitas pro re publica mortis tanta casuum similitudine memorarem meque ipsum satias cepisset aliorumque taedium expectarem quamuis honestos ciuium exitus tristis tamen et continuos aspernantium at nunc patientia seruilis tantumque sanguinis domi perditum fatigant animum et maestitia restringunt neque aliam defensionem ab iis quibus ista noscentur exegerim quam ne oderim tam segniter pereuntis ira illa numinum in res romanas fuit quam non ut in cladibus exercituum aut captiuitate urbium semel edito transire licet detur hoc inlustrium uirorum posteritati ut quo modo exequiis a promisca sepultura separantur ita in traditione supremorum accipiant habeantque propriam memoriam paucos quippe intra dies eodem agmine annaeus mela cerialis anicius rufrius crispinus c petronius cecidere mela etcrispinus equites romani dignitate senatoria nam hic quondam praefectus praetorii et consularibus insignibus donatus ac nuper crimine coniurationis in sardiniam exactus accepto iussae mortis nuntio semet interfecit mela quibus gallio et seneca parentibus natus petitione honorum abstinuerat per ambitionem praeposteram ut eques romanus consularibus potentia aequaretur simul adquirendae pecuniae breuius iter credebat per procurationes administrandis principis negotiis idem annaeum lucanum genuerat grande adiumentum claritudinis quo interfecto dum rem familiarem