exercitum urbanum conuocare censor consul dictator interrex potest quod censor exercitum centuriato constituit quinquennalem cum lustrare et in urbem ad uexillum ducere debet dictator et consul in singulos annos quod hic exercitui imperare potest quo eat id quod propter centuriata comitia imperare solent quare non est dubium quin hoc inlicium sit cum circum muros itur ut populus inliciatur ad magistratus conspectum qui uiros uocare potest in eum locum unde uox ad contionem uocantis exaudiri possit quare una origine illici et inlicis quod in choro proserpinae est et pellexit quod in hermiona est cum ait pacuius regni alieni cupiditas pellexit sic elicii iouis ara in auentino ab eliciendo hoc nunc aliter fit atque olim quod augur consuli adest tum cum exercitus imperatur ac praeit quid eum dicere oporteat consul auguri imperare solet ut inlicium uocet non accenso aut praeconi id inceptum credo cum non adesset accensus et nihil intererat cui imperaret et dicis causa fiebant quaedam neque item facta neque item dicta semper hoc ipsum inlicium scriptum inueni in m iunii commentariis quod tamen inlex apud plautum in persa est qui legi non paret ibidem est quod illicit illex fit quod i cum e et c cum g magnam habet communitatem x sed quoniam in hoc de paucis rebus uerba feci plura de pluribus rebus uerba faciam pauca et potissimum quae in graeca lingua putant latina ut scalpere a skaleuein sternere a stronnyein lingere a lichmasthai i ab ithi ite ab ite gignitur a gignetai ferte a pherete prouidere a proidein errare ab errein ab eo quod dicunt strangalan strangulare tinguere a tengein praeterea depsere a depsesai ab eo quod illi malassein nos malaxare ut gargarissare ab anagargarizesthai putere a pythesthai domare a damazein mulgere ab amelgein pectere a pekein stringere a stlengizein id enim a stlengis ut runcinare a runcina cuius rhykane origo graeca xi quod ad origines uerborum huius libri pertinet satis multas arbitror positas huius generis desistam et quoniam de hisce rebus tris libros ad te mittere institui de oratione soluta duo poetica unum et ex soluta oratione ad te misi duo priorem de locis et quae in locis sunt hunc de temporibus et quae cum his sunt coniuncta deinceps in proximo de poeticis uerborum originibus scribere incipiam difficilia sunt explicatu poetarum uocabula saepe enim significationem aliquam prioribus temporibus impositam repens ruina operuit aut uerbum quod conditum est e quibus litteris oportet inde post aliqua dempta sic obscurior fit uoluntas impositoris non reprehendendum igitur in illis qui in scrutando uerbo litteram adiciunt aut demunt quo facilius quid sub ea uoce subsit uideri possit ut enim facilius obscuram operam myrmecidis ex ebore oculi uideant extrinsecus admouent nigras setas cum haec amminicula addas ad eruendum uoluntatem impositoris tamen latent multa quod si poetice quae in carminibus seruauit multa prisca quae essent sic etiam cur essent posuisset fecundius poemata ferrent fructum sed ut in soluta oratione sic in poematis uerba non omnia quae habent etuma possunt dici neque multa ab eo quem non erunt in lucubratione litterae prosecutae multum licet legeret aelii hominis in primo in litteris latinis exercitati interpretationem carminum saliorum uidebis et exili littera expeditam et praeterita obscura multa nec mirum cum non modo epimenides sopore post annos l experrectus a multis non cognoscatur sed etiam teucer liuii post xv annos ab suis qui sit ignoretur at hoc quid ad uerborum poeticorum aetatem quorum si pompili regnum fons in carminibus saliorum neque ea ab superioribus accepta tamen habent dcc annos quare cur scriptoris industriam reprehendas qui herois tritauum atauum non potuerit reperire cum ipse tui tritaui matrem dicere non possis quod interuallum multo tanto propius nos quam hinc ad initium saliorum quo romanorum prima uerba poetica dicunt latina igitur de originibus uerborum qui multa dixerit commode potius boni consulendum quam qui aliquid nequierit reprehendendum praesertim quom dicat etymologice non omnium uerborum posse dici causam ut qui ac qua re res utilis sit ad medendum medicina neque si non norim radices arboris non posse me dicere pirum esse ex ramo ramum ex arbore eam ex radicibus quas non uideo quare qui ostendit equitatum esse ab equitibus equites ab equite equitem ab equo neque equus unde sit dicit tamen hic docet plura et satisfacit grato quem imitari possimusne ipse liber erit indicio ii dicam in hoc libro de uerbis quae a poetis sunt posita primum de locis dein quae in locis sunt tertio de temporibus tum quae cum temporibus sunt coniuncta sed is ut quae cum his sint coniuncta adiungam et si quid excedit ex hac quadripertitione tamen in ea ut comprehendam incipiam hinc unus erit quem tu tolles in caerula caeli templa templum tribus modis dicitur ab natura ab auspicando a similitudine ab natura in caelo ab auspiciis in terra a similitudine sub terra in caelo templum dicitur ut in hecuba o magna templa caelitum commixta stellis splendidis in terra ut in periboea scrupea saxea bacchi templa prope aggreditur sub terra ut in andromacha acherusia templa alta orci saluete infera quaqua intuiti erant oculi a tuendo primo templum dictum quocirca caelum qua attuimur dictum templum sic contremuit templum magnum iouis altitonantis id est ut ait naeuius hemisphaerium ubi concauo caerulo septum stat eius templi partes quattuor dicuntur sinistra ab oriente dextra ab occasu antica ad meridiem postica ad septemtrionem in terris dictum templum locus augurii aut auspicii causa quibusdam conceptis uerbis finitus concipitur uerbis non isdem usque quaque in arce sic templa tescaque me ita sunto quoad ego ea rite lingua nuncupauero olla uera arbos quirquir est quam me sentio dixisse templum tescumque me esto in sinistrum olla uera arbos quirquir est quam me sentio dixisse templum tescumque me esto in dextrum inter ea conregione conspicione cortumione utique ea rite dixisse me sensi in hoc templo faciundo arbores constitui fines apparet et intra eas regiones qua oculi conspiciant id est tueamur a quo templum dictum et contemplare ut apud ennium in medea contempla et templum cereris ad laeuam aspice contempla et conspicare idem esse apparet ideo dicere tum cum templum facit augurem conspicione qua oculorum conspectum finiat quod cum dicunt