sacerdotes uniuersi a sacris dicti pontufices ut scaeuola quintus pontufex maximus dicebat a posse et facere ut potentifices ego a ponte arbitror nam ab his sublicius est factus primum ut restitutus saepe cum ideo sacra et uls et cis tiberim non mediocri ritu fiant curiones dicti a curiis qui fiunt ut in his sacra faciant flamines quod in latio capite uelato erant semper ac caput cinctum habebant filo filamines dicti horum singuli cognomina habent ab eo deo cui sacra faciunt sed partim sunt aperta partim obscura aperta ut martialis volcanalis obscura dialis et furinalis cum dialis ab ioue sit diouis enim furinalis a furrina cuius etiam in fastis feriae furinales sunt sic flamen falacer a diuo patre falacre salii ab salitando quod facere in comitiis in sacris quotannis et solent et debent luperci quod lupercalibus in lupercali sacra faciunt fratres aruales dicti qui sacra publica faciunt propterea ut fruges ferant arua a ferendo et aruis fratres aruales dicti sunt qui a fratria dixerunt fratria est graecum uocabulum partis hominum ut neapoli etiam nunc sodales titii ab auibus titiantibus dicti quas in auguriis certis obseruare solent fetiales quod fidei publicae inter populos praeerant nam per hos fiebat ut iustum conciperetur bellum et inde desitum ut foedere fides pacis constitueretur ex his mittebantur ante quam conciperetur qui res repeterent et per hos etiam nunc fit foedus quod fidus ennius scribit dictum xvi in re militari praetor dictus qui praeiret exercitui imperator ab imperio populi qui eos qui id attemptassent oppressit hostis legati qui lecti publice quorum opera consilioque uteretur peregre magistratus quiue nuntii senatus aut populi essent exercitus quod exercitando fit melior legio quod leguntur milites in delectu cohors quod ut in uilla ex pluribus tectis coniungitur ac quiddam fit unum sic hic ex manipulis pluribus copulatur cohors quae in uilla quod circa eum locum pecus cooreretur tametsi cohortem in uilla hypsicrates dicit esse graece xorton apud poetas dictam manipulus exercitus minima manus quae unum sequitur signum centuria qui sub uno centurione sunt quorum centenarius iustus numerus milites quod trium milium primo legio fiebat ac singulae tribus titiensium ramnium lucerum milia militum mittebant hastati dicti qui primi hastis pugnabant pilani qui pilis principes qui a principio gladiis ea post commutata re militari minus illustria sunt pilani triarii quoque dicti quod in acie tertio ordine extremi subsidio deponebantur quod hi subsidebant ab eo subsidium dictum a quo plautus agite nunc subsidite omnes quasi solent triarii auxilium appellatum ab auctu cum accesserant ei qui adiumento essent alienigenae praesidium dictum qui extra castra praesidebant in loco aliquo quo tutior regio esset obsidium dictum ab obsidendo quo minus hostis egredi posset insidiae item ab insidendo cum id ideo facerent quo facilius deminuerent hostis duplicarii dicti quibus ob uirtutem duplicia cibaria ut darentur institutum turma terima e in v abiit quod ter deni equites ex tribus tribubus titiensium ramnium lucerum fiebant itaque primi singularum decuriarum decuriones dicti qui ab eo in singulis turmis sunt etiam nunc terni quos hi primo administros ipsi sibi adoptabant optiones uocari coepti quos nunc propter ambitionem tribuni faciunt tubicines a tuba et canendo similiter liticines classicus a classe qui item cornu aut lituo canit ut tum cum classes comitiis ad comitiatum uocant xvii quae a fortuna uocabula in his quaedam minus aperta ut pauper diues miser beatus sic alia pauper a paulo lare mendicus a minus cui cum opus est minus nullo est diues a diuo qui ut deus nihil indigere uidetur opulentus ab ope cui eae opimae ab eadem inops qui eius indiget et ab eodem fonte copis ac copiosus pecuniosus a pecunia magna pecunia a pecu a pastoribus enim horum uocabulorum origo xviii artificibus maxima causa ars id est ab arte medicina ut sit medicus dictus a sutrina sutor non a medendo ac suendo quae omnino ultima huic rei hae enim earum rerum radices ut in proxumo libro aperietur quare quod ab arte artifex dicitur nec multa in eo obscura relinquam similis causa quae ab scientia uocantur aliqua ut praestigiator monitor nomenclator sic etiam quae a studio quodam dicuntur cursor natator pugil etiam in hoc genere quae sunt uocabula pleraque aperta ut legulus alter ab oleis alter ab uuis haec si minus aperta uindemiator uestigator et uenator tamen idem quod uindemiator uel quod uinum legit dicitur uel quod de uiti id demunt uestigator a uestigiis ferarum quas indagatur uenator a uento quod sequitur ceruum ad uentum et in uentum xix haec de hominibus hic quod sequitur de pecore haec pecus ab eo quod perpascebant a quo pecora uniuersa quod in pecore pecunia tum pastoribus consistebat et standi fundamentum pes a quo dicitur in aedificiis area pes magnus et qui negotium instituit pedem posuisse a pede pecudem appellarunt ut ab eodem pedicam et pedisequum et peculiariae oues aliudue quid id enim peculium primum hinc peculatum publicum primo dixerunt cum pecore diceretur multa et id esset coactum in publicum si erat auersum ex quo fructus maior hic est qui graecis usus sus quod hys bos quod bous taurus quod tauros item ouis quod ois ita enim antiqui dicebant non ut nunc probaton possunt in latio quoque ut in graecia ab suis uocibus haec eadem ficta armenta quod boues ideo maxime parabant ut inde eligerent ad arandum inde arimenta dicta postea i tertia littera extrita vitulus quod graece antiquitus italos aut quod plerique uegeti uegitulus iuuencus iuuare qui iam ad agrum colendum posset capra carpa a quo scriptum omnicarpae caprae hircus quod sabini fircus quod illic fedus in latio rure hedus qui in urbe ut in multis a addito haedus porcus quod sabini dicunt aprunum porcum proinde porcus nisi si a graecis quod athenis in libris sacrorum scripta est porke et porkos aries ut quidam dicebant ab aris ueteres nostri ariuga hinc ariugus haec sunt quarum in sacruficiis exta in olla non in ueru coquuntur quas et accius scribit et in pontificiis libris uidemus in hostiis eam dicunt ariugam quae cornua habeat quoniam si cui oui mari testiculi dempti et ideo ui natura uersa uerbex declinatum pecori ouillo quod agnatus agnus catulus a