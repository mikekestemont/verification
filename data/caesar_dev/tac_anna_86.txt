cunctis ut cuique plurimum maeroris in adulationem demissis iunium gallionem senecae fratris morte pauidum et pro sua incolumitate supplicem increpuit salienus clemens hostem et parricidam uocans donec consensu patrum deterritus est ne publicis malis abuti ad occasionem priuati odii uideretur neu compostia aut obliterata mansuetudine principis nouam ad saeuitiam retraheret tum decreta dona et grates deis decernuntur propriusque honos soli cum est uetus aedes apud circum in quo facinus parabatur qui occulta coniurationis suo numine retexisset utque circensium cerialium ludicrum pluribus equorum cursibus celebraretur mensisque aprilis neronis cognomentum acciperet templum saluti exstrueretur eius loco ex quo scaeuinus ferrum prompserat ipse eum pugionem apud capitolium sacrauit inscripsitque ioui uindici quod in praesens haud animaduersum post arma iulii uindicis ad auspicium et praesagium futurae ultionis trahebatur reperio in commentariis senatus cerialem anicium consulem designatum pro sententia dixisse ut templum diuo neroni quam maturrime publica pecunia poneretur quod quidem ille decernebat tamquam mortale fastigium egresso et uenerationem hominum merito sed ipse prohibuit ne interpretatione quorundam ad omen dolum sui exitus uerteretur nam deum honor principi non ante habetur quam agere inter homines desierit inlusit dehinc neroni fortuna per uanitatem ipsius et promissa caeseili bassi qui origine poenus mente turbida nocturnae quietis imaginem ad spem haud dubiae rei traxit uectusque romam principis aditum emercatus expromit repertum in agro suo specum altitudine immensa quo magna uis auri contineretur non in formam pecuniae sed rudi et antiquo pondere lateres quippe praegrauis iacere adstantibus parte alia columnis quae per tantum aeui occulta augendis praesentibus bonis ceterum ut coniectura demonstrabat dido phoenissam tiro profugam condita carthagine illas opes abdidisse ne nouus populus nimia pecunia lasciuiret aut reges numidarum et alias infensi cupidine auri ad bellum accenderentur igitur nero non auctoris non ipsius negotii fide satis spectata nec missis per quos nosceret an uera adferrentur auget ultro rumorem mittitque qui uelut paratam praedam adueherent dantur triremes et delectum remigium iuuandae festinationi nec aliud per illos dies populus credulitate prudentes diuersa fama tulere ac forte quinquennale ludicrum secundo lustro celebrabatur ab oratoribusque praecipua materia in laudem principis adsumpta est non enim solitas tantum fruges nec confusum metallis aurum gigni sed noua ubertate prouenire terram et obuias opes deferre deos quaeque alia summa facundia nec minore adulatione seruilia fingebant securi de facilitate credentis gliscebat interim luxuria spe inani consumebanturque ueteres opes quasi oblatis quas multos per annos prodigeret quin et inde iam largiebatur et diuitiarum expectatio inter causas paupertatis publicae erat nam bassus effosso agro suo latisque circum aruis dum hunc uel illum locum promissi specus adseuerat sequunturque non modo milites sed populus agrestium efficiendo operi adsumptus tandem posita uaecordia non falsa antea somnia sua seque tunc primum elusum admirans pudorem et metum morte uoluntaria effugit quidam uinctum ac mox dimissum tradidere ademptis bonis in locum regiae gazae interea senatus propinquo iam lustrali certamine ut dedecus auerteret offert imperatori uictoriam cantus adicitque facundiae coronam qua ludicra deformitas uelaretur sed nero nihil ambitu nec potestate senatus opus esse dictitans se aequum aduersum aemulos et religione indicum meritam laudem adsecuturum primo carmen in scaena recitat mox flagitante uulgo ut omnia studia sua publicaret haec enim uerba dixere ingreditur theatrum cunctis citharae legibus obtemperans ne fessus resideret ne sudorem nisi ea quam indutui gerebat ueste detergeret ut nulla oris aut narium excrementa uiserentur postremo flexus genu et coetum illum manu ueneratus sententias indicum opperiebatur ficto pauore et plebs quidem urbis histrionum quoque gestus iuuare solita personabat certis modis plausuque composito crederes laetari ac fortasse laetabantur per incuriam publici flagitii sed qui remotis e municipiis seueraque adhuc et antiqui moris retinente italia quique per longinquas prouincias lasciuia inexperti officio legationum aut priuata utilitate aduenerant neque aspectum illum tolerare neque labori inhonesto sufficere cum manibus nesciis fatiscerent turbarent gnaros ac saepe a militibus uerberarentur qui per cuneos stabant ne quod temporis momentum impari clamore aut silentio segni praeteriret constitit plerosque equitum dum per angustias aditus et ingruentem multitudinem enituntur obtritos et alios dum diem noctemque sedilibus continunnt morbo exitiabili correptos quippe grauior inerat metus si spectaculo defuissent multis palam et pluribus occultis ut nomina ac uultus alacritatem tristitiamque coeuntium scrutarentur unde tenuioribus statim inrogata supplicia aduersum inlustris dissimulatum ad praesens et mox redditum odium ferebantque uespasianum tamquam somno coniueret a phoebo liberto increpitum aegreque meliorum precibus obtectum mox imminentem perniciem maiore fato effugisse post finem ludicri poppaea mortem obiit fortuita mariti iracundia a quo grauida ictu calcis adflicta est neque enim uenenum crediderim quamuis quidam scriptores tradant odio magis quam ex fide quippe liberorum copiens et amori uxoris obnoxius erat corpus non igni abolitum ut romanus mos sed regum externorum consuetudine differtum odoribus conditur tumuloque iuliormn infertur ductae tamen publicae exequiae laudauitque ipse apud rostra formam eius et quod diuinae infantis parens fuisset aliaque fortunae munera pro uirtutibus mortem poppaeae ut palam tristem ita recordantibus laetam ob impudicitiam eius saeuitiamque noua insuper inuidia nero compleuit prohibendo c cassium officio exequiarum quod primum indicium mali neque in longum dilatum est sed silanus additur nullo crimine nisi quod cassius opibus uetustis et grauitate morum silanus claritudine generis et modesta iuuenta praecellebant igitur missa ad senatum oratione remouendos a re publica utrosque disseruit obiectauitque cassio quod inter imagines maiorum etiam c cassi effigiem coluisset ita inscriptam duci partium quippe semina belli ciuilis et defectionem a domo caesarum quaesitam ac ne memoria tantum infensi nominis ad discordias uteretur adsumpsisse l silanum iuuenem genere nobilem animo praeruptum quem nouis rebus ostentaret ipsum dehinc silanum increpuit isdem quibus patruum eius torquatum tamquam disponeret iam imperii curas praeficeretque rationibus et libellis et epistulis libertos inania simul et falsa nam silanus intentior metu et exitio patrui ad praecauendum exterritus erat inducti posthac uocabulo indicum qui in lepidam cassii uxorem silani amitam incestum cum fratris fiiio et diros sacrorum ritus confingerent trahebantur ut conscii uulcacius tullinus ac marcellus cornelius senatores et calpurnius fabatus eques romanus qui appellato principe instantem damnationem frustrati mox neronem circa summa scelera distentum quasi minores euasere tunc consulto senatus cassio et silano exilia decernuntur de lepida caesar statueret deportatusque in insulam sardiniam cassius et senectus eius expectabatur silanus tamquam naxum deueheretur