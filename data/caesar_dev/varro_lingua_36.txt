natura quod ita ut dicitur non sit ars sed artifex reprehendendus qui dici debet in scribendo non uidisse uerum non ideo non posse scribi uerum qui dicit hoc monti et hoc fonti cum alii dicant hoc monte et hoc fonte sic alia quae duobus modis dicuntur cum alterum sit uerum alterum falsum non uter peccat tollit analogias sed uter recte dicit confirmat et quemadmodum is qui peccat in his uerbis ubi duobus modis dicuntur non tollit rationem cum sequitur falsum sic etiam in his quae non duobus dicuntur si quis aliter putat dici oportere atque oportet non scientiam tollit orationis sed suam inscientiam denudat lxv quibus rebus solui arbitraremur posse quae dicta sunt priori libro contra analogian ut potui breui percucurri ex quibus si id confecissent quod uolunt ut in lingua latina esset anomalia tamen nihil egissent ideo quod in omnibus partibus mundi utraque natura inest quod alia inter se similia alia dissimilia sunt sicut in animalibus dissimilia sunt ut equus bos ouis homo item alia et in uno quoque horum genere inter se similia innumerabilia item in piscibus dissimilis muraena lupo is soleae haec muraenae et mustelae sic aliis ut maior ille numerus sit similitudinum earum quae sunt separatim in muraenis separatim in asellis sic in generibus aliis quare cum in inclinationibus uerborum numerus sit magnus a dissimilibus uerbis ortus quod etiam uel maior est in quibus similitudines reperiuntur confitendum est esse analogias itemque cum ea non multo minus quam in omnibus uerbis patiatur uti consuetudo communis fatendum illud quoquo modo analogian sequi nos debere uniuersos singulos autem praeterquam in quibus uerbis offensura sit consuetudo communis quod ut dixi aliud debet praestare populus aliud e populo singuli homines neque id mirum est cum singuli quoque non sint eodem iure nam liberius potest poeta quam orator sequi analogias quare cum hic liber id quod pollicitus est demonstraturum absoluerit faciam finem proxumo deinceps de declinatorum uerborum forma scribam in uerborum declinationibus disciplina loquendi dissimilitudinem an similitudinem sequi deberet multi quaesierunt cum ab his ratio quae ab similitudine oriretur uocaretur analogia reliqua pars appellaretur anomalia de qua re primo libro quae dicerentur cur dissimilitudinem ducem haberi oporteret dixi secundo contra quae dicerentur cur potius similitudinem conueniret praeponi quarum rerum quod nec fundamenta ut debuit posita ab ullo neque ordo ac natura ut res postulat explicita ipse eius rei formam exponam dicam de quattuor rebus quae continent declinationes uerborum quid sit simile ac dissimile quid ratio quam appellant logon quid pro portione quod dicunt ana logon quid consuetudo quae explicatae declarabunt analogiam et anomaliam unde sit quid sit cuius modi sit ii de similitudine et dissimilitudine ideo primum dicendum quod ea res est fundamentum omnium declinationum ac continet rationem uerborum simile est quod res plerasque habere uidetur easdem quas illud cuiusque simile dissimile est quod uidetur esse contrarium huius minimum ex duobus constat omne simile item dissimile quod nihil potest esse simile quin alicuius sit simile item nihil dicitur dissimile quin addatur quoius sit dissimile sic dicitur similis homo homini equus equo et dissimilis homo equo nam similis est homo homini ideo quod easdem figuras membrorum habent quae eos diuidunt ab reliquorum animalium specie in ipsis hominibus simili de causa uir uiro similior quam uir mulieri quod plures habent easdem partis et sic senior seni similior quam puero eo porro similiores sunt qui facie quoque paene eadem habitu corporis filo itaque qui plura habent eadem dicuntur similiores qui proxume accedunt ad id ut omnia habeant eadem uocantur gemini simillimi sunt qui tris naturas rerum putent esse simile dissimile neutrum quod alias uocant non simile alias non dissimile sed quamuis tria sint simile dissimile neutrum tamen potest diuidi etiam in duas partes sic quodcumque conferas aut simile esse aut non esse simile esse et dissimile si uideatur esse ut dixi neutrum si in neutram partem praeponderet ut si duae res quae conferuntur uicenas habent partes et in his denas habeant easdem denas alias ad similitudinem et dissimilitudinem aeque animaduertendas hanc naturam plerique subiciunt sub dissimilitudinis nomen quare quoniam fit ut potius de uocabulo quam de re controuersia esse uideatur illud est potius aduertendum quom simile quid esse dicitur cui parti simile dicatur esse in hoc enim solet esse error quod potest fieri ut homo homini similis non sit ut multas partis habeat similis et ideo dici possit similis habere oculos manus pedes sic alias res separatim et una plures itaque quod diligenter uidendum est in uerbis quas partis et quot modis oporteat similis habere quae similitudinem habere dicuntur ut infra apparebit is locus maxime lubricus est quid enim similius potest uideri indiligenti quam duo uerba haec suis et suis quae non sunt quod alterum significat suere alterum suem itaque similia uocibus esse ac syllabis confitemur dissimilia esse partibus orationis uidemus quod alterum habet tempora alterum casus quae duae res uel maxime discernunt analogias item propinquiora genere inter se uerba similem saepe pariunt errorem ut in hoc quod nemus et lepus uidetur esse simile quom utrumque habeat eundem casum rectum sed non est simile quod eis certae similitudines opus sunt in quo est ut in genere nominum sint eodem quod in his non est nam in uirili genere est lepus ex neutro nemus dicitur enim hic lepus et hoc nemus si eiusdem generis essent utrique praeponeretur idem ac diceretur aut hic lepus et hic nemus aut hoc nemus hoc lepus quare quae et cuius modi sunt genera similitudinum ad hanc rem perspiciendum ei qui declinationes uerborum proportione sintne quaeret quem locum quod est difficilis qui de his rebus scripserunt aut uitauerunt aut inceperunt neque adsequi potuerunt itaque in eo dissensio neque ea unius modi apparet nam alii de omnibus uniuersis discriminibus posuerunt numerum ut dionysius sidonius qui scripsit ea esse septuaginta unum alii partis eius quae habet casus cuius eidem hic cum dicat esse discrimina quadraginta septem aristocles rettulit in litteras xiiii parmeniscus viii sic alii pauciora aut plura quarum similitudinum si esset origo recte capta et inde orsa ratio minus erraretur in declinationibus uerborum quarum ego principia prima duum generum sola arbitror esse ad