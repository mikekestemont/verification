finem bello fore iamque sero diei subducit ex acie legionem faciendis castris ceterae ad noctem cruore hostium satiatae sunt equites ambigue certauere laudatis pro contione uictoribus caesar congeriem armorum struxit superbo cum titulo debellatis inter rhenum albimque nationibus exercitum tiberii caesaris ea monimenta marti et ioui et augusto sacrauisse de se nihil addidit metu inuidiae an ratus conscientiam facti satis esse mox bellum in angriuarios stertinio mandat ni deditionem properauissent atque illi supplices nihil abnuendo ueniam omnium accepere sed aestate iam adulta legionum aliae itinere terrestri in hibernacula remissae pluris caesar classi inpositas per flumen amisiam oceano inuexit ac primo placidum aequor mille nauium remis strepere aut uelis inpelli mox atro nubium globo effusa grando simul uariis undique procellis incerti fluctus prospectum adimere regimen inpedire milesque pauidus et casuum maris ignarus dum turbat nautas uel intempestiue iuuat officia prudentium corrumpebat omne dehinc caelum et mare omne in austrum cessit qui tumidis germaniae terris profundis amnibus immenso nubium tractu ualidus et rigore uicini septentrionis horridior rapuit disiecitque nauis in aperta oceani aut insulas saxis abruptis uel per occulta uada infestas quibus paulum aegreque uitatis postquam mutabat aestus eodemque quo uentus ferebat non adhaerere ancoris non exhaurire inrumpentis undas poterant equi iumenta sarcinae etiam arma praecipitantur quo leuarentur aluei manantes per latera et fluctu superurgente quanto uiolentior cetero mari oceanus et truculentia caeli praestat germania tantum illa clades nouitate et magnitudine excessit hostilibus circum litoribus aut ita uasto et profundo ut credatur nouissimum ac sine terris mare pars nauium haustae sunt plures apud insulas longius sitas eiectae milesque nullo illic hominum cultu fame absumptus nisi quos corpora equorum eodem elisa tolerauerant sola germanici triremis chaucorum terram adpulit quem per omnis illos dies noctesque apud scopulos et prominentis oras cum se tanti exitii reum clamitaret uix cohibuere amici quo minus eodem mari oppeteret tandem relabente aestu et secundante uento claudae naues raro remigio aut intentis uestibus et quaedam a ualidioribus tractae reuertere quas raptim refectas misit ut scrutarentur insulas collecti ea cura plerique multos angriuarii nuper in fidem accepti redemptos ab interioribus reddidere quidam in britanniam rapti et remissi a regulis ut quis ex longinquo reuenerat miracula narrabant uim turbinum et inauditas uolucris monstra maris ambiguas hominum et beluarum formas uisa siue ex metu credita sed fama classis amissae ut germanos ad spem belli ita caesarem ad coercendum erexit c silio cum triginta peditum tribus equitum milibus ire in chattos imperat ipse maioribus copiis marsos inrumpit quorum dux mallouendus nuper in deditionem acceptus propinquo luco defossam uarianae legionis aquilam modico praesidio seruari indicat missa extemplo manus quae hostem a fronte eliceret alii qui terga circumgressi recluderent humum et utrisque adfuit fortuna eo promptior caesar pergit introrsus populatur excindit non ausum congredi hostem aut sicubi restiterat statim pulsum nec umquam magis ut ex captiuis cognitum est pauentem quippe inuictos et nullis casibas superabilis romanos praedicabant qui perdita classe amissis armis post constrata equorum uirorumque corporibus litora eadem uirtute pari ferocia et uelut aucti numero inrupissent reductus inde in hiberna miles laetus animi quod aduersa marls expeditione prospera pensauisset addidit munificentiam caesar quantum quis damni professus erat exsoluendo nec dubium habebatur labare hostis petendaeque pacis consilia sumere et si proxima aestas adiceretur posse bellum patrari sed crebris epistulis tiberius monebat rediret ad decretum triumphum satis iam euentuum satis casuum prospera illi et magna proelia eorum quoque meminisset quae uenti et fluctus nulla ducis culpa grauia tamen et saeua damna intulissent se nouies a diuo augusto in germaniam missum plura consilio quam ui perfecisse sic sugambros in deditionem acceptos sic suebos regemque maroboduum pace obstrictum posse et cheruscos ceterasque rebellium gentis quoniam romanae ultioni consultum esset internis discordiis relinqui precante germanico annum efficiendis coeptis acrius modestiam eius adgreditur alterum consulatum offerendo cuius munia praesens obiret simul adnectebat si foret adhuc bellandum relinqueret materiem drusi fratris gloriae qui nullo tum alio hoste non nisi apud germanias adsequi nomen imperatorium et deportare lauream posset haud cunctatus est ultra germanicus quamquam fingi ea seque per inuidiam parto iam decori abstrahi intellegeret sub idem tempus e familia scriboniorum libo drusus defertur moliri res nouas eius negotii initium ordinem finem curatius disseram quia tum primum reperta sunt quae per tot annos rem publicam exedere firmius catus senator ex intima libonis amicitia inuenem inprouidum et facilem inanibus ad chaldaeorum promissa magorum sacra somniorum etiam interpretes impulit dum proauom pompeium amitam scriboniam quae quondam augusti coniunx fuerat consobrinos caesares plenam imaginibus domum ostentat hortaturque ad luxum et aes alienum socius libidinum et necessitatum quo pluribus indiciis inligaret ut satis testium et qui serui eadem noscerent repperit aditum ad principem postulat demonstrato crimine et reo per flaccum uescularium equitem romanum cui propior cum tiberio usus erat caesar indicium haud aspernatus congressus abnuit posse enim eodem flacco internuntio sermones commeare atque interim libonem ornat praetura conuictibus adhibet non uultu alienatus non uerbis commotior adeo iram condiderat cunctaque eius dicta factaque cum prohibere posset scire malebat donec iunius quidam temptatus ut infernas umbras carminibus eliceret ad fulcinium trionem indicium detulit celebre inter accusatores trionis ingenium erat auidumque famae malae statim corripit reum adit consules cognitionem senatus poscit et uocantur patres addito consultandum super re magna et atroci libo interim ueste mutata cum primoribus feminis circumire domos orare adfinis uocem aduersum pericula poscere abouentibus cunctis cum diuersa praetenderent eadem formidine die senatus metu et aegritudine fessus siue ut tradidere quidam simulato morbo lectica delatus ad foris curiae innisusque fratri et manus ac supplices uoces ad tiberium tendens immoto eius uultu excipitur mox libellos et auctores recitat caesar ita moderans ne lenire neue asperare crimina uideretur accesserant praeter trionem et catum accusatores fonteius agrippa et c uibius certabantque cui ius perorandi in reum daretur donec uibius quia nec ipsi inter se concederent et libo sine patrono introisset singillatim se crimina obiecturum professus protulit libellos uaecordes adeo ut consultauerit libo an habiturus foret opes quis uiam appiam brundisium usque pecunia operiret inerant et alia huiusce modi stolida uana si mollius acciperes miseranda uni tamen libello manu libonis nominibus caesarum aut senatorum additas atrocis uel occultas notas accusator arguebat negante