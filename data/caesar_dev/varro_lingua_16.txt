quod cum docemus dicimus uel quod qui docentur inducuntur in id quod docentur ab eo quod scit ducere qui est dux aut ductor hinc doctor qui ita inducit ut doceat ab ducendo docere disciplina discere litteris commutatis paucis ab eodem principio documenta quae exempla docendi causa dicuntur disputatio et computatio e propositione putandi quod ualet purum facere ideo antiqui purum putum appellarunt ideo putator quod arbores puras facit ideo ratio putari dicitur in qua summa fit pura sic is sermo in quo pure disponuntur uerba ne sit confusus atque ut diluceat dicitur disputare quod dicimus disserit item translaticio aeque ex agris uerbo nam ut holitor disserit in areas sui cuiusque generis res sic in oratione qui facit disertus sermo opinor est a serie unde serta etiam in uestimento sartum quod comprehensum sermo enim non potest in uno homine esse solo sed ubi oratio cum altero coniuncta sic conserere manum dicimur cum hoste sic ex iure manum consertum uocare hinc adserere manu in libertatem cum prendimus sic augures dicunt si mihi auctor es uerbenam manu asserere dicito consortes hinc etiam a quo ipsi consortes sors hinc etiam sortes quod in his iuncta tempora cum hominibus ac rebus ab his sortilegi ab hoc pecunia quae in faenore sors est impendium quod inter se iungit legere dictum quod leguntur ab oculis litterae ideo etiam legati quod ut publice mittantur leguntur item ab legendo leguli qui oleam aut qui uuas legunt hinc legumina in frugibus uariis etiam leges quae lectae et ad populum latae quas obseruet hinc legitima et collegae qui una lecti et qui in eorum locum suppositi sublecti additi allecti et collecta quae ex pluribus locis in unum lecta ab legendo ligna quoque quod ea caduca legebantur in agro quibus in focum uterentur indidem ab legendo legio et diligens et dilectus murmurari a similitudine sonitus dictus qui ita leuiter loquitur ut magis e sono id facere quam ut intellegatur uideatur hinc etiam poetae murmurantia litora similiter fremere gemere clamare crepare ab similitudine uocis sonitus dicta hinc illa arma sonant fremor oritur hinc nihil me increpitando commoues vicina horum quiritare iubilare quiritare dicitur is qui quiritum fidem clamans inplorat quirites a curensibus ab his cum tatio rege in societatem uenerunt ciuitatis ut quiritare urbanorum sic iubilare rusticorum itaque hos imitans aprissius ait io bucco quis me iubilat vicinus tuus antiquus sic triumphare appellatum quod cum imperatore milites redeuntes clamitant per urbem in capitolium eunti io triumphe id a thriamboi ac graeco liberi cognomento potest dictum spondere est dicere spondeo a sponte nam id idem ualet et a uoluntate itaque lucilius scribit de cretaea cum ad se cubitum uenerit sua uoluntate sponte ipsam suapte adductam ut tunicam et cetera reiceret eandem uoluntatem terentius significat cum ait satius esse sua sponte recte facere quam alieno metu ab eadem sponte a qua dictum spondere declinatum despondet et respondet et desponsor et sponsa item sic alia spondet enim qui dicit a sua sponte spondeo qui spopondit est sponsor qui idem ut faciat obligatur sponsu consponsus hoc naeuius significat cum ait consponsi si spondebatur pecunia aut filia nuptiarum causa appellabatur et pecunia et quae desponsa erat sponsa quae pecunia inter se contra sponsu rogata erat dicta sponsio cui desponsa quae erat sponsus quo die sponsum erat sponsalis qui spoponderat filiam despondisse dicebant quod de sponte eius id est de uoluntate exierat non enim si uolebat dabat quod sponsu erat alligatus nam ut in comoediis uides dici sponden tuam gnatam filio uxorem meo quod tum et praetorium ius ad legem et censorium iudicium ad aequum existimabatur sic despondisse animum quoque dicitur ut despondisse filiam quod suae spontis statuerat finem a sua sponte dicere cum spondere respondere quoque dixerunt cum ad spontem responderent id est ad uoluntatem rogatoris itaque qui ad id quod rogatur non dicit non respondet ut non spondet ille statim qui dixit spondeo si iocandi causa dixit neque agi potest cum eo ex sponsu itaque is quoi dicitur in comoedia meministin te spondere mihi gnatam tuam quod sine sponte sua dixit cum eo non potest agi ex sponsu etiam spes a sponte potest esse declinata quod tum sperat cum quod uolt fieri putat nam quod non uolt si putat metuit non sperat itaque hi quoque qui dicunt in astraba plauti nunc sequere adseque polybadisce meam spem cupio consequi sequor hercle equidem nam libenter meam speratam consequor quod sine sponte dicunt uere neque ille sperat qui dicit adolescens neque illa quae sperata est sponsor et praes et uas neque idem neque res a quibus hi sed e re simili itaque praes qui a magistratu interrogatus in publicum ut praestet a quo et cum respondet dicit praes vas appellatus qui pro alteo uadimonium promittebat consuetudo erat cum reus parum esset idoneus inceptis rebus ut pro se alium daret a quo caueri postea lege coeptum est ab his qui praedia uenderent uadem ne darent ab eo ascribi coeptum in lege mancipiorum vadem ne poscerent nec dabitur canere accanit et succanit ut canto et cantatio ex camena permutato pro m n ab eo quod semel canit si saepius cantat hinc cantitat item alia nec sine canendo tubicines liticines cornicines tibicines dicti omnium enim horum quodam canere etiam bucinator a uocis similitudine et cantu dictus oro ab ore et perorat et exorat et oratio et orator et osculum dictum indidem omen ornamentum alterum quod ex ore primum elatum est osmen dictum alterum nunc cum propositione dicitur uulgo ornamentum quod sicut olim ornamenta scaenici plerique dicunt hinc oscines dicuntur apud augures quae ore faciunt auspicium viii tertium gradum agendi esse dicunt ubi quid faciant in eo propter similitudinem agendi et faciendi et gerendi quidam error his qui putant esse unum potest enim aliquid facere et non agere ut poeta facit fabulam et non agit contra actor agit et non facit et sic a poeta fabula fit non agitur ab actore agitur non fit contra imperator quod dicitur res gerere in eo neque facit neque agit sed gerit id est sustinet tralatum ab his qui onera gerunt quod hi sustinent proprio nomine dicitur facere