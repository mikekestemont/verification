ab hostibus iratissimis poterant perit itaque ex decreto suo uides posse homines laborem pati per medias africae solitudines pedesduxit exercitum uides posse tolerari sitim in collibus arentibus sineullis inpedimentis uicti exercitus reliquias trahens inopiam umoris loricatustulit et quotiens aquae fuerat occasio nouissimus bibit uides honoremet notam posse contemni eodem quo repulsus est die in comitio pila lusit uides posse non timeri potentiam superiorum et pompeium et caesarem quorumnemo alterum offendere audebat nisi ut alterum demereretur simul prouocauit uides tam mortem posse contemni quam exilium et exilium sibi indixit etmortem et interim bellum possumus itaque aduersus ista tantum habereanimi libeat modo subducere iugo collum in primis autem respuendae uoluptates eneruant et effeminant et multum petunt multum autem a fortuna petendumest deinde spernendae opes auctoramenta sunt seruitutum aurum et argentumet quidquid aliud felices domos onerat relinquatur non potest gratis constarelibertas hanc si magno aestimas omnia paruo aestimanda sunt uale cu quae obseruanda tibi sint ut tutior uiuas dicam tu tamen sic audiascenseo ista praecepta quomodo si tibi praeciperem qua ratione bonam ualetudinemin ardeatino tuereris considera quae sint quae hominem in perniciem hominisinstigent inuenies spem inuidiam odium metum contemptum ex omnibusistis adeo leuissimum est contemptus ut multi in illo remedii causa delituerint quem quis contemnit calcat sine dubio sed transit nemo homini contemptopertinaciter nemo diligenter nocet etiam in acie iacens praeteritur cum stante pugnatur spem inproborum uitabis si nihil habueris quod cupiditatem alienamet inprobam inritet si nihil insigne possederis concupiscuntur enim etiampars innotarum sunt sic raro inuidiam effugies si te non ingesserisoculis si bona tua non iactaueris si scieris in sinu gaudere odium autest ex offensa hoc uitabis neminem lacessendo aut gratuitum a quo tesensus communis tuebitur fuit hoc multis periculosum quidam odium habueruntnec inimicum illud ne timearis praestabit tibi et fortunae mediocritaset ingeni lenitas eum esse te homines sciant quem offendere sine periculopossint reconciliatio tua et facilis sit et certa timeri autem tam domimolestum est quam foris tam a seruis quam a liberis nulli non ad nocendumsatis uirium est adice nunc quod qui timetur timet nemo potuit terribilisesse secure contemptus superest cuius modum in sua potestate habetqui illum sibi adiunxit qui contemnitur quia uoluit non quia debuit huius incommodum et artes bonae discutiunt et amicitiae eorum qui apudaliquem potentem potentes sunt quibus adplicari expediet non inplicari ne pluris remedium quam periculum constet nihil tamen aeque proderit quam quiescere et minimum cum aliisloqui plurimum secum est quaedam dulcedo sermonis quae inrepit et eblandituret non aliter quam ebrietas aut amor secreta producit nemo quod audierittacebit nemo quantum audierit loquetur qui rem non tacuerit non tacebitauctorem habet unusquisque aliquem cui tantum credat quantum ipsi creditumest ut garrulitatem suam custodiat et contentus sit unius auribus populumfaciet sic quod modo secretum erat rumor est securitatis magna portio est nihil inique facere confusam uitamet perturbatam inpotentes agunt tantum metuunt quantum nocent nec ullotempore uacant trepidant enim cum fecerunt haerent conscientia aliudagere non patitur ac subinde respondere ad se cogit dat poenas quisquisexpectat quisquis autem meruit expectat tutum aliqua res in malaconscientia praestat nulla securum putat enim se etiam si non deprenditur posse deprendi et inter somnos mouetur et quotiens alicuius scelus loquitur de suo cogitat non satis illi oblitteratum uidetur non satis tectum nocens habuit aliquando latendi fortunam numquam fiduciam uale cui tardius rescribo ad epistulas tuas non quia districtus occupationibussum hanc excusationem caue audias uaco et omnes uacant qui uolunt neminemres sequuntur ipsi illas amplexantur et argumentum esse felicitatis occupationemputant quid ergo fuit quare non protinus rescriberem id de quo quaerebasueniebat in contextum operis mei scis enim me moralem philosophiamuelle conplecti et omnes ad eam pertinentis quaestiones explicare itaquedubitaui utrum differrem te donec suus isti rei ueniret locus an ius tibiextra ordinem dicerem humanius uisum est tam longe uenientem non detinere itaque et hoc ex illa serie rerum cohaerentium excerpam et si quaerunt eiusmodi non quaerenti tibi ultro mittam quae sint haec interrogas quae scire magis iuuat quam prodest sicuthoc de quo quaeris bonum an corpus sit bonum facit prodest enim quod facit corpus est bonum agitat animum et quodam modo format et continet quae ergo propria sunt corporis quae corporis bona sunt corpora sunt ergo et quae animi sunt nam et hoc corpus est bonum hominis necesseest corpus sit cum ipse sit corporalis mentior nisi et quae alunt illumet quae ualetudinem eius uel custodiunt uel restituunt corpora sunt ergoet bonum eius corpus est non puto te dubitaturum an adfectus corpora sint ut aliud quoque de quo non quaeris infulciam tamquam ira amor tristitia nisi dubitas an uultum nobis mutent an frontem adstringant an faciemdiffundant an ruborem euocent an fugent sanguinem quid ergo tam manifestasnotas corporis credis inprimi nisi a corpore si adfectus corpora sunt et morbi animorum ut auaritia crudelitas indurata uitia et in statuminemendabilem adducta ergo et malitia et species eius omnes malignitas inuidia superbia ergo et bona primum quia contraria istis sunt deinde quia eadem tibi indicia praestabunt an non uides quantum oculisdet uigorem fortitudo quantam intentionem prudentia quantam modestiamet quietem reuerentia quantam serenitatem laetitia quantum rigorem seueritas quantam remissionem lenitas corpora ergo sunt quae colorem habitumque corporum mutant quae in illis regnum suum exercent omnes autem quas rettuli uirtutes bona sunt et quidquid ex illis est numquid est dubium anid quo quid tangi potest corpus sit tangere enim et tangi nisi corpus nulla potest res ut ait lucretius omnia autem ista quae dixi non mutarent corpus nisi tangerent ergo corpora sunt etiam nunc cui tanta uis est ut inpellat et cogat et retineatet inhibeat corpus est quid ergo non timor retinet non audacia inpellit non fortitudo inmittit et impetum dat non moderatio refrenat ac reuocat non gaudium extollit non tristitia deducit denique quidquid facimus aut malitiae aut uirtutis gerimus imperio quod imperat corpori corpus est quod uim corpori adfert corpus bonum corporis corporale est bonum hominis et corporis bonum est itaque corporale est quoniam ut uoluisti morem gessi tibi nunc ipse dicam mihi quod dicturum esse te uideo latrunculis ludimus in superuacuis subtilitasteritur non faciunt bonos ista sed doctos apertior res est sapere immo simplicior paucis satis est ad mentem bonam uti litteris