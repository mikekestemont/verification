quibus feritur filum quod minimum est hilum id enim minimum est in uestimento pannus graecum ubi e a fecit panuuellium dictum a pano et uoluendo filo tunica ab tuendo corpore tunica ut tuendica toga a tegendo cinctus et cingillum a cingendo alterum uiris alterum mulieribus attributum xxiv arma ab arcendo quod his arcemus hostem parma quod e medio in omnis partis par conum quod cogitur in cacumen uersus hasta quod astans solet ferri iaculum quod ut iaciatur fit tragula a traiciendo scutum a sectura ut secutum quod a minute consectis fit tabellis umbones a graeco quod ambones gladium c in g commutato a clade quod fit ad hostium cladem gladium similiter ab omine pilum qui hostis periret ut perilum lorica quod e loris de corio crudo pectoralia faciebant postea subcidit gallica e ferro sub id uocabulum ex anulis ferrea tunica balteum quod cingulum e corio habebant bullatum balteum dictum ocrea quod opponebatur ob crus galea ab galero quod multi usi antiqui tubae ab tubis quos etiam nunc ita appellant tubicines sacrorum cornua quod ea quae nunc sunt ex aere tunc fiebant bubulo e cornu vallum uel quod ea uaricare nemo posset uel quod singula ibi extrema bacilla furcillata habent figuram litterae v cerui ab similitudine cornuum cerui item reliqua fere ab similitudine ut uineae testudo aries xxv mensam escariam cillibam appellabant ea erat quadrata ut etiam nunc in castris est a cibo cilliba dicta postea rutunda facta et quod a nobis media et a graecis mesa mensa dicta potest nisi etiam quod ponebant pleraque in cibo mensa trulla a similitudine truae quae quod magna et haec pusilla ut truella hanc graeci tryelen trua qua e culina in lauatrinam aquam fundunt trua quod trauolat ea aqua ab eodem est appellatum truleum simile enim figura nisi quod latius est quod concipiat aquam et quod manubrium cauum non est nisi in uinario truleo accessit matellio a matula dictus et fictus qui posteaquam longius a figura matulae discessit et ab aqua aqualis dictus vas aquarium uocant futim quod in triclinio allatam aquam infundebant quo postea accessit nanus cum graeco nomine et cum latino nomine graeca figura barbatus peluis pedeluis a pedum lauatione candelabrum a candela ex his enim funiculi ardentes figebantur lucerna post inuenta quae dicta a luce aut quod id uocant lychnon graeci vasa in mensa escaria ubi pultem aut iurulenti quid ponebant a capiendo catinum nominarunt nisi quod siculi dicunt katinon ubi assa ponebant magidam aut langulam alterum a magnitudine alterum a latitudine finxerunt patenas a patulo dixerunt ut pusillas quod his libarent cenam patellas tryblia et canistra quod putant esse latina sunt graeca tryblion enim et kanoun dicuntur graece reliqua quod aperta sunt unde sint relinquo xxvi mensa uinaria rotunda nominabatur cilliba ante ut etiam nunc in castris id uidetur declinatum a graeco kylikeioi id a poculo cylice qui in illa capides et minores capulae a capiendo quod ansatae ut prehendi possent id est capi harum figuras in uasis sacris ligneas ac fictiles antiquas etiam nunc uidemus praeterea in poculis erant paterae ab eo quod late patent ita dictae hisce etiam nunc in publico conuiuio antiquitatis retinendae causa cum magistri fiunt potio circumfertur et in sacrificando deis hoc poculo magistratus dat deo uinum pocula a potione unde potatio et etiam posca haec possunt a potoi quod potos potio graece origo potionis aqua quod aequa summa fons unde funditur e terra aqua uiua ut fistula a qua fusus aquae vas uinarium grandius sinum ab sinu quod sinum maiorem cauationem quam pocula habebant item dictae lepestae quae etiam nunc in diebus sacris sabinis uasa uinaria in mensa deorum sunt posita apud antiquos scriptores graecos inueni appellari poculi genus depestan quare uel inde radices in agrum sabinum et romanum sunt profectae qui uinum dabant ut minutatim funderent a guttis guttum appellarunt qui sumebant minutatim a sumendo simpulum nominarunt in huiusce locum in conuiuiis e graecia successit epichysis et cyathus in sacruficiis remansit guttus et simpulum altera uasaria mensa erat lapidea quidrata oblonga una columella uocabatur cartibulum haec in aedibus ad compluuium apud multos me puero ponebatur et in ea et circum eam aenea uasa a gerendo cartibulum potest dictum xxvii praeterea erat tertium genus mensae item quadratae uasorum uocabatur urnarium quod urnas cum aqua positas ibi potissimum habebant in culina ab eo etiam nunc ante balineum locus ubi poni solebat urnarium uocatur urnae dictae quod urinant in aqua haurienda ut urinator urinare est mergi in aquam amburuom fictum ab uruo quod ita flexum ut redeat sursum uersus ut in aratro quod est uruum calix a caldo quod in eo calda puls apponebatur et caldum eo bibebant vas ubi coquebant cibum ab eo caccabum appellarunt veru a uersando xxviii ab sedendo appellatae sedes sedile solium sellae siliquastrum deinde ab his subsellium ut subsipere quod non plane sapit sic quod non plane erat sella subsellium ubi in eiusmodi duo bisellium dictum arca quod arcebantur fures ab ea clausa armarium et armamentarium ab eadem origine sed declinata aliter xxix mundus ornatus muliebris dictus a munditia ornatus quasi ab ore natus hinc enim maxime sumitur quod eam deceat itaque id paratur speculo calamistrum quod his calfactis in cinere capillus ornatur qui ea ministrabat a cinere cinerarius est appellatus discerniculum quo discernitur capillus pecten quod per eum explicatur capillus speculum a speciendo quod ibi se spectant vestis a uellis uel ab eo quod uellus lana tonsa uniuersa ouis id dictum quod uellebant lanea ex lana facta quod capillum contineret dictum a rete reticulum rete ab raritudine item texta fasciola qua capillum in capite alligarent dictum capital a capite quod sacerdotulae in capite etiam nunc solent habere sic rica ab ritu quod romano ritu sacrificium feminae cum faciunt capita uelant mitra et reliqua fere in capite postea addita cum uocabulis graecis xxx prius deinde indutui tum amictui quae sunt tangam capitium ab eo quod capit pectus id est ut antiqui dicebant comprehendit indutui alterum quod subtus a quo subucula alterum quod supra a quo supparus nisi id quod item dicunt osce alterius generis item duo unum quod foris ac palam