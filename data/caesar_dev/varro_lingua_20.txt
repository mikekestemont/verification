radices in oscam linguam egit cascum uetus esse significat ennius quod ait quam prisci casci populi tenuere latini eo magis manilius quod ait cascum duxisse cascam non mirabile est quoniam cariosas conficiebat nuptias item ostendit papini epigrammation quod in adolescentem fecerat cascam ridiculum est cum te cascam tua dicit amica filia potoni sesquisenex puerum dic tu illam pusam sic fiet mutua muli nam uere pusus tu tua amica senex idem ostendit quod oppidum uocatur casinum hoc enim ab sabinis orti samnites tenuerunt et nostri etiam nunc forum vetus appellant item significat in atellanis aliquot pappum senem quod osci casnar appellant apud lucilium quid tibi ego ambages ambiui scribere coner profectum a uerbo ambe quod inest in ambitu et ambitioso apud valerium soranum vetus adagio est o publi scipio quod uerbum usque eo euanuit ut graecum pro eo positum magis sit apertum nam idem est quod paroimian uocant graeci ut est auribus lupum teneo canis caninam non est adagio est littera commutata ambagio dicta ab eo quod ambit orationem neque in aliqua una re consistit sola ambagio dicta ut ambustum quod circum ustum est ut ambegna bos apud augures quam circum aliae hostiae constituuntur cum tria sint coniuncta in origine uerborum quae sint animaduertenda a quo sit impositum et in quo et quid saepe non minus de tertio quam de primo dubitatur ut in hoc utrum primum una canis aut canes sit appellata dicta enim apud ueteres una canes itaque ennius scribit tantidem quasi feta canes sine dentibus latrat lucilius nequam et magnus homo laniorum immanis canes ut impositio unius debuit esse canis plurium canes sed neque ennius consuetudinem illam sequens reprehendendus nec is qui nunc dicit canis caninam non est sed canes quod latratu signum dant ut signa canunt canes appellatae et quod ea uoce indicant noctu quae latent latratus appellatus sic dictum a quibusdam ut una canes una trabes trabes remis rostrata per altum ennius utinam ne in nemore pelio securibus caesa accidisset abiegna ad terram trabes cuius uerbi singularis casus rectus correptus ac facta trabs in medo caelitum camilla expectata aduenis salue hospita camillam qui glossemata interpretati dixerunt administram addi oportet in his quae occultiora itaque dicitur nuptiis camillus qui cumerum fert in quo quid sit in ministerio plerique extrinsecus nesciunt hinc casmilus nominatur samothreces mysteriis dius quidam amminister diis magnis verbum esse graecum arbitror quod apud callimachum in poematibus eius inueni apud ennium subulo quondam marinas propter astabat plagas subulo dictus quod ita dicunt tibicines tusci quocirca radices eius in etruria non latio quaerundae versibus quos olim fauni uatesque canebant fauni dei latinorum ita ut et faunus et fauna sit hos uersibus quos uocant saturnios in siluestribus locis traditum est solitos fari futura a quo fando faunos dictos antiqui poetas uates appellabant a uersibus uiendis ut de poematis cum scribam ostendam corpore tartarino prognata paluda uirago tartarino dictum a tartaro plato in iiii de fluminibus apud inferos quae sint in his unum tartarum appellat quare tartari origo graeca paluda a paludamentis haec insignia atque ornamenta militaria ideo ad bellum cum exit imperator ac lictores mutarunt uestem et signa incinuerunt paludatus dicitur proficisci quae propter quod conspiciuntur qui ea habent ac fiunt palam paludamenta dicta plautus epeum fumificum qui legioni nostrae habet coctum cibum epeum fumificum cocum ab epeo illo qui dicitur ad troiam fecisse equum troianum et argiuis cibum curasse apud naeuium atque prius pariet lucusta lucam bouem luca bos elephans cur ita sit dicta duobus modis inueni scriptum nam et in cornelii commentario erat ab libycis lucas et in vergilii ab lucanis lucas ab eo quod nostri cum maximam quadripedem quam ipsi haberent uocarent bouem et in lucanis pyrrhi bello primum uidissent apud hostis elephantos id est item quadripedes cornutas nam quos dentes multi dicunt sunt cornua lucanam bouem quod putabant lucam bouem appellassent si ab libya dictae essent lucae fortasse an pantherae quoque et leones non africae bestiae dicerentur sed lucae neque ursi potius lucani quam luci quare ego arbitror potius lucas ab luce quod longe relucebant propter inauratos regios clupeos quibus eorum tum ornatae erant turres apud ennium orator sine pace redit regique refert rem orator dictus ab oratione qui enim uerba haberet publice aduersus eum quo legabatur ab oratione orator dictus cum res maior erat actioni legebantur potissimum qui causam commodissime orare poterant itaque ennius ait oratores doctiloqui apud ennium olli respondit suauis sonus egeriai olli ualet dictum illi ab olla et ollo quod alterum comitiis cum recitatur a praecone dicitur olla centuria non illa alterum apparet in funeribus indictiuis quo dicitur ollus leto datus est quod graecus dicit lethei id est obliuioni apud ennium mensas constituit idemque ancilia primus ancilia dicta ab ambecisu quod ea arma ab utraque parte ut thracum incisa libaque fictores argeos et tutulatos liba quod libandi causa fiunt fictores dicti a fingendis libis argei ab argis argei fiunt e scirpeis simulacra hominum xxvii ea quotannis de ponte sublicio a sacerdotibus publice deici solent in tiberim tutulati dicti hi qui in sacris in capitibus habere solent ut metam id tutulus appellatus ab eo quod matres familias crines conuolutos ad uerticem capitis quos habent uitta uelatos dicebantur tutuli siue ab eo quod id tuendi causa capilli fiebat siue ab eo quod altissimum in urbe quod est arcs tutissimum uocatur eundem pompilium ait fecisse flamines qui cum omnes sunt a singulis deis cognominati in quibusdam apparent etyma ut cur sit martialis et quirinalis sunt in quibus flaminum cognominibus latent origines ut in his qui sunt uersibus plerique volturnalem palatualem furinalem floralemque falacrem et pomonalem fecit hic idem quae obscura sunt eorum origo volturnus diua palatua furrina flora falacer pater pomona apud ennium iam cata signa ferae sonitum dare uoce parabant cata acuta hoc enim uerbo dicunt sabini quare catus aelius sextus non ut aiunt sapiens sed acutus et quod est tunc coepit memorare simul cata dicta accipienda acuta dicta apud lucilium quid est thynno capto cobium excludunt foras et occidunt lupe saperdae te et iura siluri et sumere te atque amian piscium nomina sunt eorumque in graecia origo apud ennium quae