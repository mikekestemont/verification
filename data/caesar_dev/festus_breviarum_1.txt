breuem fieri clementia tua praecepit parebo libens praeceptis quippe cui desit facultas latius eloquendi ac morem secutus calculatorum qui ingentes summas aeris breuioribus exprimunt res gestas signabo non eloquar accipe ergo quo breuiter dicta breuius computentur ut annosam uetustatem populi romani ac prisci facta temporis non tam legere tibi gloriose princeps quam numerare uidearis ab urbe igitur condita in ortum perennitatis uestrae quo prosperius factum romanum imperium sortitus es anni numerantur mille centum decem et septem sic sub regibus ducenti quadraginta tres sub consulibus quadringenti sexaginta septem sub imperatoribus quadringenti septem regnauerunt romae per annos ducentos quadraginta tres reges numero septem romulus regnauit annos triginta septem senatores per quinos dies singuli annum unum numa pompilius regnauit annos quadraginta tres tullus hostilius regnauit annos triginta duos ancus marcius annos uiginti quattuor tarquinius priscus regnauit annos triginta septem seruius tullius regnauit annos quadraginta quattuor lucius tarquinius superbus regno expulsus est anno uicesimo quinto consules deinde fuerunt a iunio bruto et publicola in pansam et marcum hirtium numero dccccxvi praeter eos qui in eumdem annum sorte aliqua sunt subrogati per annos quadringentos sexaginta septem quadraginta nouem annis romae consules defuerunt sub decemuiris annis duobus sub tribunis militum annis quadraginta tribus sine magistratibus roma fuit annis quattuor imperatores ab octauiano caesare augusto usque ad iouianum fuerunt numero quadraginta quattuor per annos quadringentos septem sub his igitur tribus imperandi generibus hoc est regio consulari et imperatorio quantum roma profecerit breuiter indicabo sub regibus septem per annos ducentos quadraginta tres non amplius quam usque portum atque ostiam intra octauum decimum milliarium a portis urbis romae utpote adhuc paruae et a pastoribus conditae cum finitimae earn circum ciuitates premerent romanum processit imperium sub consulibus inter quos nonnumquam et dictatores fuerunt per annos simul quadringentos sexaginta septem usque trans padum italia occupata est africa subacta hispaniae accesserunt galliae et britanniae tributariae factae sunt deinde illyrici istrii liburni dalmatae domiti sunt ad achaiam transitum est macedones subacti cum dardanis moesis et thracibus bellatum est etiam ad danuuium usque peruentum in asia expulso antiocho primum pedem posuerunt romani mithridate uicto primum ponti regnum occupatum est et armenia minor quam idem tenuerat armis obtenta est in mesopotamiam romanus peruenit exercitus cum parthis foedus initum est contra corduenos ac saracenos et arabas bellatum est iudaea omnis deuicta est cilices et syri in potestatem populi romani deuenerunt aegypti reges foederati erant sub imperatoribus uero per annos quadringentos septem cum diuisa reipublicae fortuna multi principes imperarent accesserunt tamen romanae urbi alpes maritimae alpes cottiae rhaetiae noricae pannoniae moesiae et omnis ora danuuii in prouincias est redacta pontus omnis armenia maior oriens totus cum mesopotamia assyria arabia et aegypto sub imperii romani iura transiuit quo autem ordine singulas prouincias romana respublica adsecuta sit ostenditur ita prima prouinciarum sicilia facta est eam uicto hierone siculorum rege marcellus consul obtinuit deinde a praetoribus recta est postea commissa est praesidibus nunc a consularibus administratur sardiniam et corsicam metellus uicit qui et triumphauit de sardis qui rebellauere saepe iunctaque illi administrado harum insularum fuerat post quaelibet suos praetores habuit nunc singulae a suis praesidibus reguntur in africam propter defensionem siculorum romana transmissa sunt signa ter africa rebellauit ad extremum deleta per africanum scipionem carthagine prouincia facta est nunc sub proconsulibus agit numidia ab amicis regibus tenebatur sed iugurthae ob necatos adherbalem et hiempsalem micipsae regis filios bellum indictum est et eo per metellum consulem attrito per marium capto in populi romani potestatem numidia peruenit mauretaniae a boccho rege obtentae sunt sed subacta omni africa mauros iuba rex tenebat qui in causa belli ciuilis ab iulio caesare uictus mortem sibi propria manu consciuit ita mauretaniae nostrae esse coeperunt ac per omnem africam sex prouinciae factae sunt ipsa ubi carthago est proconsularis numidia consularis byzacium consularis tripolis et mauritaniae duae hoc est sitifensis et caesariensis sunt praesidales hispanis primum auxilium aduersus afros per scipiones tulimus rebellantes lusitanos in hispania per decimum brutum continuimus et usque gades ad oceanum mare peruenimus post ad hispanos tumultuantes sylla cum exercitu missus eos uicit celtiberi in hispania saepe rebellauere sed misso iuniore scipione cum excidio numantiae subacti sunt omnes prope hispaniae occasione belli sertoriani per metellum et pompeium in deditionem acceptae sunt postea prorogato in quinquennium imperio a pompeio perdomitae sunt ad extremum quoque ab octauiano caesare augusto cantabri et astures qui freti montibus resistebant deleti sunt ac per omnes hispanias sex nunc sunt prouinciae tarraconensis carthaginensis lusitania gallaecia baetica trans fretum etiam in solo terrae africae prouincia hispaniarum est quae tingitanica mauretania cognominatur ex his baetica et lusitania consulares ceterae praesidales sunt cum gallis grauissima bella populus romanus habuit galli enim etiam illam partem italiae in qua nunc mediolanum est usque ad rubiconem fluuium tenebant in tantum uiribus freti ut romam ipsam bello peterent et aoesis exercitibus romanis apud alliam fluuium moenia urbis intrarent capitoliumque obsiderent ad cuius arcem sexcenti nobiles et senatores confugerant qui mille auri pondo se ab obsidione redemerunt postea gallos uictoria remeantes camillus qui in exilio erat collecta de agris multitudine oppressit et aurum ac signa quae galli ceperantreportauit cum gallis multi consules praetores ac dictatores euentu uario conflixerunt marius gallos de italia expulit et transcensis alpibus feliciter aduersus eos pugnauit caius caesar cum decem legionibus quae quaterna millia militum italorum habuerant per annos octo ab alpibus ad rhenum usque gallias subegit cum barbaris ultra rhenum positis conflixit in britanniam transiuit decimo anno gallias et britannias tributarias fecit sunt in gallia cum aquitania et britanniis decem et octo prouinciae alpes maritimae prouincia narbonensis viennensis nouempopulana aquitaniae duae lugdunenses duae alpes graiae maxima sequanorum germanicae duae belgicae duae in britannia maxima caesariensis flauia britannia prima britannia secunda in lllyricum ab ora maritima paulatim ingressi sumus laeuinus consul hadriaticum atque ionium mare primus ingressus maritimas obtinuit ciuitates creta per metellum proconsulem qui creticus dictus est prouincia facta est graecis in fidem nostram confugientibus ad achaiam accessimus athenienses aduersus philippum macedonum regem auxilium nostrum petierunt libera diu sub amicitiis nostris achaia fuit ad extremum legatis romanorum apud corinthum uiolatis per lucium mummium proconsulem capta corintho achaia omnis obtenta est epirotae qui aliquando cum