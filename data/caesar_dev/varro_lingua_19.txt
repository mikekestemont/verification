conspicionem addunt cortumionem dicitur a cordis uisu cor enim cortumionis origo quod addit templa ut sint tesca aiunt sancta esse qui glossas scripserunt id est falsum nam curia hostilia templum est et sanctum non est sed hoc ut putarent aedem sacram esse templum eo uidetur esse factum quod in urbe roma pleraeque aedes sacrae sunt templa eadem sancta et quod loca quaedam agrestia quae alicuius dei sunt dicuntur tesca nam apud accium in philocteta lemnio quis tu es mortalis qui in deserta et tesca te apportes loca ea enim loca quae sint designat cum dicit lemnia praesto litora rara et celsa cabirum delubra tenes mysteria quae pristina castis concepta sacris dein volcania iam templa sub ipsis collibus in quos delatus locos dicitur alto ab limine caeli et nemus expirante uapore uides unde ignis cluet mortalibus clam diuisus quare haec quod tesca dixit non errauit neque ideo quod sancta sed quod ubi mysteria fiunt attuentur tuesca dicta tueri duo significat unum ab aspectu ut dixi unde est ennii illud tueor te senex pro iupiter et quis pater aut cognatus uolet uos contra tueri alterum a curando ac tutela ut cum dicimus uellet tueri uillam a quo etiam quidam dicunt illum qui curat aedes sacras aedituum non aeditumum sed tamen hoc ipsum ab eadem est profectum origine quod quem uolumus domum curare dicimus tu domi uidebis ut plautus cum ait intus para cura uide quod opust fiat sic dicta uestispica quae uestem spiceret id est uideret uestem ac tueretur quare a tuendo et templa et tesca dicta cum discrimine eo quod dixi etiam indidem illud ennii extemplo acceptam me necato et filiam extemplo enim est continuo quod omne templum esse debet continuo septum nec plus unum introitum habere quod est apud accium peruade polum splendida mundi sidera bigis bis continuis sex expicti signis polus graecum id significat circum caeli quare quod est peruade polum ualet uade peri polon signa dicuntur eadem et sidera signa quod aliquid significent ut libra aequinoctium sidera quae quasi insidunt atque ita significant aliquid in terris perurendo aliaue qua re ut signum candens in pecore quod est terrarum anfracta reuisam anfractum est flexum ab origine duplici dictum ab ambitu et frangendo ab eo leges iubent in directo pedum viii esse uiam in anfracto xvi id est in flexu ennius ut tibi titanis triuia dederit stirpem liberum titanis triuia diana est ab eo dicta triuia quod in triuio ponitur fere in oppidis graecis uel quod luna dicitur esse quae in caelo tribus uiis mouetur in altitudinem et latitudinem et longitudinem titanis dicta quod eam genuit ut ait plautus lato ea ut scribit manilius est coeo creata titano ut idem scribit latona pariet casta complexu iouis deliadas geminos id est apollinem et dianam dii quod titanis deli eos peperit deliadae eidem o sancte apollo qui umbilicum certum terrarum optines umbilicum dictum aiunt ab umbilico nostro quod is medius locus sit terrarum ut umbilicus in nobis quod utrumque est falsum neque hic locus est terrarum medius neque noster umbilicus est hominis medius itaque pingitur quae uocatur antichthon pythagora ut media caeli ac terrae linea ducatur infra umbilicum per id quo discernitur homo mas an femina sit ubi ortus humanus similis ut in mundo ibi enim omnia nascuntur in medio quod terra mundi media praeterea si quod medium id est umbilicus pilae terrae non delphi medium et terrae medium non hoc sed quod uocant delphis in aede ad latus est quiddam ut thesauri specie quod graeci uocant omphalon quem pythonos aiunt esse tumulum ab eo nostri interpretes omphalon umbilicum dixerunt pacuius calydonia altrix terra exsuperantum uirum ut ager tusculanum sic calydonius ager est non terra sed lege poetica quod terra aetolia in qua calydon a parte totam accipi aetoliam uoluit acci mystica ad dextram uada praeteruecti mystica a mysteriis quae ibi in propinquis locis nobilia fiunt ennii areopagitae quia dedere aequam pilam areopagitae ab areopago is locus athenis musae quae pedibus magnum pulsatis olympum caelum dicunt graeci olympum montem in macedonia omnes a quo potius puto musas dictas olympiadas ita enim ab terrestribus locis aliis cognominatae libethrides pipleides thespiades heliconides cassi hellespontum et claustra claustra quod xerxes quondam eum locum clausit nam ut ennius ait isque hellesponto pontem contendit in alto nisi potius ab eo quod asia et europa ibi concluditur mare inter angustias facit propontidis fauces pacui linqui in aegeo fretu dictum fretum ab similitudine feruentis aquae quod in fretum saepe concurrat aestus atque efferuescat aegeum dictum ab insulis quod in eo mari scopuli in pelago uocantur ab similitudine caprarum aeges ferme aderant aequore in alto ratibus repentibus mare appellatum aequor quod aequatum cum commotum uento non est ratis nauis longas dixit ut naeuius cum ait ut conferre queant ratem aeratam qui per liquidum mare sudantes eunt atque sedentes ratis dicta nauis longa propter remos quod hi cum per aquam sublati sunt dextra et sinistra duas rates efficere uidentur ratis enim unde hoc tralatum illi ubi plures mali aut asseres iuncti aqua ducuntur hinc nauiculae cum remis ratariae dicuntur iii hostias agrestis ab agro dictas apparet infulatas hostias quod uelamenta his e lana quae adduntur infulae itaque tum quod ad sepulcrum ferunt frondem ac flores addidit non lana sed uelatas frondenti coma cornuta taurum umbra in pugnam lacit dicere apparet cornutam a cornibus cornua a curuore dicta quod pleraque curua musas quas memorant nosces nos esse camenas casmenarum priscum uocabulum ita natum ac scriptum est alibi carmenae ab eadem origine sunt declinatae in multis uerbis in quo antiqui dicebant s postea dicunt r ut in carmine saliorum sunt haec cozeui oborieso omnia uero ad patulcium commissei ianeus iam es duonus cerus es duonus ianus venies potissimum melios eum recum foedesum foederum plusima plurima meliosem meliorem asenam arenam ianitos ianitor quare e casmena carmena e carmena r extrito camena factum ab eadem uoce canite pro quo in saliari uersu scriptum est cante hoc uersu diuum em pa cante diuum deo supplicate in carmine priami quod est veteres casmenas cascam rem uolo profarier primum cascum significat uetus secundo eius origo sabina quae usque