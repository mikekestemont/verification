et similitudo figurae uerbi ut sit ea quae ex se declinatu genus prodere certum possit quo neque a terra terrus ut dicatur postulandum est quod natura non subest ut in hoc alterum maris alterum feminae debeat esse sic neque propter usum ut terentius significat unum plures terentii postulandum est ut sic dicamus faba et fabae non enim in simili usu utrumque neque ut dicimus ab terentius terentium sic postulandum ut inclinemus ab a et b quod non omnis uox natura habet declinatus neque in forma collata quaerendum solum quid habeat in figura simile sed etiam nonnunquam in eo quem habeat effectum sic enim lana gallicana et apula uidetur imperito similis propter speciem cum peritus apulam emat pluris quod in usu firmior sit haec nunc strictim dicta apertiora fient infra incipiam hinc xxix quod rogant ex qua parte oporteat simile esse uerbum a uoce an a significatione respondemus a uoce sed tamen nonnunquam quaerimus genere similiane sint quae significantur ac nomen uirile cum uirili conferimus feminae cum muliebri non quod id quod significant uocem commoueat sed quod nonnunquam in re dissimili parilis figurae formas in simili imponunt dispariles ut calcei muliebres sint an uiriles dicimus ad similitudinem figurae cum tamen sciamus nonnunquam et mulierem habere calceos uiriles et uirum muliebris sic dici uirum perpennam ut alfenam muliebri forma et contra parietem ut abietem esse forma similem quom alterum uocabulum dicatur uirile alterum muliebre et utrumque natura neutrum sit itaque ea uirilia dicimus non quae uirum significant sed quibus proponimus hic et hi et sic muliebria in quibus dicere possumus haec aut hae xxx quare nihil est quod dicunt theona et diona non esse similis si alter est aethiops alter albus si analogia rerum dissimilitudines adsumat ad discernendum uocis uerbi figuras xxxi quod dicunt simile sit necne nomen nomini impudenter aristarchum praecipere oportere spectare non solum ex recto sed etiam ex eorum uocandi casu esse enim deridiculum si similes inter se parentes sint de filiis iudicare errant quod non ab eorum obliquis casibus fit ut recti simili facie ostendantur sed propter eos facilius perspici similitudo potest eorum quam uim habeat ut lucerna in tenebris allata non facit ut quae ibi sunt posita similia sint sed ut uideantur quae sunt quoius modi sint quid similius uidetur quam in his est extrema littera crux phryx quas qui audit uoces auribus discernere potest nemo cum easdem non esse similes ex declinatis uerbis intellegamus quod cum sit cruces et phryges et de his extremis syllabis exemptum sit e ex altero fit ut ex c et s crux ex altero g et s phryx quod item apparet cum est demptum s nam fit unum cruce alterum phryge xxxii quod aiunt cum in maiore parte orationis non sit similitudo non esse analogian dupliciter stulte dicunt quod et in maiore parte est et si in minore parte sit tamen sit nisi etiam nos calceos negabunt habere quod in maiore parte corporis calceos non habeamus xxxiii quod dicunt nos dissimilitudinem potius gratam acceptamque habere quam similitudinem itaque in uestitu in supellectile delectari uarietate non paribus subuculis uxoris respondeo si uarietas iucunditas magis uarium esse in quo alia sunt similia alia non sunt itaque sicut abacum argento ornari ut alia paria sint alia disparia sic orationem rogant si similitudo sit sequenda cur malimus habere lectos alios ex ebore alios ex testudine sic item genere aliquo alio ad quae dico non dissimilitudines solum nos sed similitudines quoque sequi saepe itaque ex eadem supellectili licet uidere nam nemo facit triclinii lectos nisi paris et materia et altitudine et figura quis facit mappas triclinaris non similis inter se quis puluinos quis denique cetera quae unius generis sint plura cum inquiunt utilitatis causa introducta sit oratio sequendum non quae habebit similitudinem sed quae utilitatem ego utilitatis causa orationem factam concedo sed ut uestimenta quare ut hic similitudines sequimur ut uirilis tunica sit uirili similis item toga togae sic mulierum stola ut sit stolae proportione et pallium pallio simile sic cum sint nomina utilitatis causa tamen uirilia inter se similia item muliebria inter se sequi debemus xxxiv quod aiunt ut persedit et perstitit sic periacuit et percubuit quoniam non sint non esse analogian et in hoc errant quod duo posteriora ex prioribus declinata non sunt cum analogia polliceatur ex duobus similibus similiter declinatis similia fore xxxv qui dicunt quod sit ab romulo roma et non romula neque ut ab oue ouilia sic a boue bouilia non esse analogias errant quod nemo pollicetur e uocabulo uocabulum declinari recto casu singulari in rectum singularem sed ex duobus uocabulis similibus casus similiter declinatos similes fieri xxxvi dicunt quod uocabula litterarum latinarum non declinentur in casus non esse analogias hi ea quae natura declinari non possunt eorum declinatus requirunt proinde et non eorum dicatur esse analogia quae ab similibus uerbis similiter essent declinata quare non solum in uocabulis litterarum haec non requirenda analogia sed ne in syllaba quidem ulla quod dicimus hoc ba huius ba sic alia quod si quis in hoc quoque uelit dicere esse analogias rerum tenere potest ut enim dicunt ipsi alia nomina quod quinque habeant figuras habere quinque casus alia quattuor sic minus alia dicere poterunt esse litteras ac syllabas in uoce quae singulos habeant casus in rebus pluris quemadmodum inter se conferent ea quae quaternos habebunt uocabulis casus item ea inter se quae ternos sic quae singulos habebunt ut conferant inter se dicentes ut sit hoc a huic a esse hoc e huic e xxxvii quod dicunt esse quaedam uerba quae habeant declinatus ut caput capitis nihil nihili quorum par reperiri quod non possit non esse analogias respondendum sine dubio si quod est singulare uerbum id non habere analogias minimum duo esse debent uerba in quibus sit similitudo quare in hoc tollunt esse analogias sed nihilum uocabulum recto casu apparet in hoc quae dedit ipsa capit neque dispendi facit hilum quod ualet nec dispendii facit quicquam idem hoc obliquo apud plautum video enim te nihili pendere prae philolacho omnis homines quod est ex ne et hili quare dictus est nihili qui non hili erat casus