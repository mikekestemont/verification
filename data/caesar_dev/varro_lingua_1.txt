quemadmodum uocabula essent imposita rebus in lingua latina sex libris exponere institui de his tris ante hunc feci quos septumio misi in quibus est de disciplina quam uocant etymologiken quae contra eam dicerentur uolumine primo quae pro ea secundo quae de ea tertio in his ad te scribam a quibus rebus uocabula imposita sint in lingua latina et ea quae sunt in consuetudine apud populum et ea quae inueniuntur apud poetas cum unius cuiusque uerbi naturae sint duae a qua re et in qua re uocabulum sit impositum itaque a qua re sit pertinacia cum requiritur ostenditur esse a pertendendo in qua re sit impositum dicitur cum demonstratur in quo non debet pertendi et pertendit pertinaciam esse quod in quo oporteat manere si in eo perstet perseuerantia sit priorem illam partem ubi cur et unde sint uerba scrutantur graeci uocant etymologian illam alteram peri semainomenon de quibus duabus rebus in his libris promiscue dicam sed exilius de posteriore quae ideo sunt obscuriora quod neque omnis impositio uerborum exstat quod uetustas quasdam deleuit nec quae exstat sine mendo omnis imposita nec quae recte est imposita cuncta manet multa enim uerba litteris commutatis sunt interpolata neque omnis origo est nostrae linguae e uernaculis uerbis et multa uerba aliud nunc ostendunt aliud ante significabant ut hostis nam tum eo uerbo dicebant peregrinum qui suis legibus uteretur nunc dicunt eum quem tum dicebant perduellem in quo genere uerborum aut casu erit illustrius unde uideri possit origo inde repetam ita fieri oportere apparet quod recto casu quom dicimus inpos obscurius est esse a potentia quam cum dicimus inpotem et eo obscurius fit si dicas pos quam inpos uidetur enim pos significare potius pontem quam potentem vetustas pauca non deprauat multa tollit quem puerum uidisti formosum hunc uides deformem in senecta tertium seculum non uidet eum hominem quem uidit primum quare illa quae iam maioribus nostris ademit obliuio fugitiua secuta sedulitas muci et bruti retrahere nequit non si non potuero indagare eo ero tardior sed uelocior ideo si quiuero non mediocres enim tenebrae in silua ubi haec captanda neque eo quo peruenire uolumus semitae tritae neque non in tramitibus quaedam obiecta quae euntem retinere possent quorum uerborum nouorum ac ueterum discordia omnis in consuetudine communi quot modis commutatio sit facta qui animaduerterit facilius scrutari origines patietur uerborum reperiet enim esse commutata ut in superioribus libris ostendi maxime propter bis quaternas causas litterarum enim fit demptione aut additione et propter earum traiectionem aut commutationem item syllabarum productione aut correptione denique adiectione aut detrectione quae quoniam in superioribus libris cuiusmodi essent exemplis satis demonstraui hic ammonendum esse modo putaui nunc singulorum uerborum origines expediam quorum quattuor explanandi gradus infimus quo populus etiam uenit quis enim non uidet unde argentifodinae et uiocurus secundus quo grammatica escendit antiqua quae ostendit quemadmodum quodque poeta finxerit uerbum quod confinxerit quod declinarit hic pacui rudentum sibilus hic incuruiceruicum pecus hic clamide clupeat bracchium tertius gradus quo philosophia ascendens peruenit atque ea quae in consuetudine communi essent aperire coepit ut a quo dictum esset oppidum uicus uia quartus ubi est adytum et initia regis quo si non perueniam ad scientiam at opinionem aucupabor quod etiam in salute nostra nonnunquam facit cum aegrotamus medicus quodsi summum gradum non attigero tamen secundum praeteribo quod non solum ad aristophanis lucernam sed etiam ad cleanthis lucubraui volui praeterire eos qui poetarum modo uerba ut sint ficta expediunt non enim uidebatur consentaneum quaerere me in eo uerbo quod finxisset ennius causam neglegere quod ante rex latinus finxisset cum poeticis multis uerbis magis delecter quam utar antiquis magis utar quam delecter an non potius mea uerba illa quae hereditate a romulo rege uenerunt quam quae a poeta liuio relicta igitur quoniam in haec sunt tripertita uerba quae sunt aut nostra aut aliena aut obliuia de nostris dicam cur sint de alienis unde sint de obliuiis relinquam quorum partim quid tamen inuenerim aut opiner scribam in hoc libro dicam de uocabulis locorum et quae in his sunt in secundo de temporum et quae in his fiunt in tertio de utraque re a poetis comprehensa pythagoras samius ait omnium rerum initia esse bina ut finitum et infinitum bonum et malum uitam et mortem diem et noctem quare item duo status et motus utrumque quadripertitum quod stat aut agitatur corpus ubi agitatur locus dum agitatur tempus quod est in agitatu actio quadripertitio magis sic apparebit corpus est ut cursor locus stadium qua currit tempus hora qua currit actio cursio quare fit ut ideo fere omnia sint quadripertita et ea aeterna quod neque unquam tempus quin fuerit motus eius enim interuallum tempus neque motus ubi non locus et corpus quod alterum est quod mouetur alterum ubi neque ubi is agitatus non actio ibi igitur initiorum quadrigae locus et corpus tempus et actio quare quod quattuor genera prima rerum totidem uerborum e quis de locis et iis rebus quae in his uidentur in hoc libro summatim ponam sed qua cognatio eius erit uerbi quae radices egerit extra fines suas persequemur saepe enim ad limitem arboris radices sub uicini prodierunt segetem quare non cum de locis dicam si ab agro ad agrarium hominem ad agricolam peruenero aberraro multa societas uerborum nec vinalia sine uino expediri nec curia calabra sine calatione potest aperiri ii incipiam de locis ab ipsius loci origine locus est ubi locatum quid esse potest ut nunc dicunt collocatum veteres id dicere solitos apparet apud plautum filiam habeo grandem dote cassam atque inlocabilem neque eam queo locare cuiquam apud ennium o terra thraeca ubi liberi fanum inclutum maro locauit ubi quidque consistit locus ab eo praeco dicitur locare quod usque idem it quoad in aliquo constitit pretium inde locarium quod datur in stabulo et taberna ubi consistant sic loci muliebres ubi nascendi initia consistunt iii loca naturae secundum antiquam diuisionem prima duo terra et caelum deinde particulatim utriusque multa caeli dicuntur loca supera et ea deorum terrae loca infera et ea hominum ut asia sic caelum dicitur modis duobus nam et asia quae non europa in quo etiam syria et asia dicitur prioris pars