uiginti in quadratum actum et latum et longum esset centum uiginti multa antiqui duodenario numero finierunt ut duodecim decuriis actum iugerum dictum iunctis duobus actibus quadratis centuria primum a centum iugeribus dicta post duplicata retinuit nomen ut tribus a partibus populi tripartito diuisi dictae nunc multiplicatae idem tenent nomen ut qua agebant actus sic qua uehebant uiae dictae quo fructus conuehebant uillae qua ibant ab itu iter appellarunt qua id anguste semita ut semiter dictum ager cultus ab eo quod ibi cum terra semina coalescebant et ubi non consitus incultus quod primum ex agro plano fructus capiebant campus dictus posteaquam proxuma superiora loca colere coeperunt a colendo colles appellarunt quos agros non colebant propter siluas aut id genus ubi pecus possit pasci et possidebant ab usu saluo saltus nominarunt haec etiam graeci neme nostri nemora ager quod uidebatur pecudum ac pecuniae esse fundamentum fundus dictus aut quod fundit quotquot annis multa vineta ac uineae a uite multa vitis a uino id a ui hinc uindemia quod est uinidemia aut uitidemia seges ab satu id est semine semen quod non plane id quod inde hinc seminaria sementes item alia quod segetes ferunt fruges a fruendo fructus a spe spicae ubi et culmi quod in summo campo nascuntur et summum culmen ubi frumenta secta ut terantur arescunt area propter horum similitudinem in urbe loca pura areae a quo potest etiam ara deum quod pura nisi potius ab ardore ad quem ut sit fit ara a quo ipsa area non abest quod qui arefacit ardor est solis ager restibilis qui restituitur ac reseritur quotquot annis contra qui intermittitur a nouando noualis ager aruus et arationes ab arando ab eo quod aratri uomer sustulit sulcus quo ea terra iacta id est proiecta porca prata dicta ab eo quod sine opere parata quod in agris quotquot annis rursum facienda eadem ut rursum capias fructus appellata rura diuidi tamen esse ius scribit sulpicius plebei rura largiter ad adoream praedia dicta item ut praedes a praestando quod ea pignore data publice mancupis fidem praestent vii ubi nunc est roma septimontium nominatum ab tot montibus quos postea urbs muris comprehendit e quis capitolinum dictum quod hic cum fundamenta foderentur aedis iouis caput humanum dicitur inuentum hic mons ante tarpeius dictus a uirgine vestale tarpeia quae ibi ab sabinis necata armis et sepulta cuius nominis monimentum relictum quod etiam nunc eius rupes tarpeium appellatur saxum hunc antea montem saturnium appellatum prodiderunt et ab eo latium saturniam terram ut etiam ennius appellat antiquum oppidum in hoc fuisse saturniam scribitur eius uestigia etiam nunc manent tria quod saturni fanum in faucibus quod saturnia porta quam iunius scribit ibi quam nunc uocant pandanam quod post aedem saturni in aedificiorum legibus priuatis parietes postici muri saturnii sunt scripti auentinum aliquot de causis dicunt naeuius ab auibus quod eo se ab tiberi ferrent aues alii ab rege auentino albano quod ibi sit sepultus alii aduentinum ab aduentu hominum quod commune latinorum ibi dianae templum sit constitutum ego maxime puto quod ab aduectu nam olim paludibus mons erat ab reliquis disclusus itaque eo ex urbe aduehebantur ratibus cuius uestigia quod ea qua tum aduectum dicitur velabrum et unde escendebant ad infimam nouam viam locus sacellum velabrum velabrum a uehendo velaturam facere etiam nunc dicuntur qui id mercede faciunt merces dicitur a merendo et aere huic uecturae qui ratibus transibant quadrans ab eo lucilius scripsit quadrantis ratiti viii reliqua urbis loca olim discreta cum argeorum sacraria septem et uiginti in quattuor partis urbis sunt disposita argeos dictos putant a principibus qui cum hercule argiuo uenerunt romam et in saturnia subsederunt e quis prima scripta est regio suburana secunda esquilina tertia collina quarta palatina in suburanae regionis parte princeps est caelius mons a caele vibenna tusco duce nobili qui cum sua manu dicitur romulo uenisse auxilio contra tatium regem hinc post caelis obitum quod nimis munita loca tenerent neque sine suspicione essent deducti dicuntur in planum ab eis dictus vicus tuscus et ideo ibi vortumnum stare quod is deus etruriae princeps de caelianis qui a suspicione liberi essent traductos in eum locum qui uocatur caeliolum cum caelio coniunctum carinae et inter eas quem locum caeriolensem appellatum apparet quod primae regionis quartum sacrarium scriptum sic est caeriolensis quarticeps circa mineruium qua in caelium montem itur in tabernola est caeriolensis a carinarum iunctu dictus carinae pote a caerimonia quod hinc oritur caput sacrae viae ab streniae sacello quae pertinet in arcem qua sacra quotquot mensibus feruntur in arcem et per quam augures ex arce profecti solent inaugurare huius sacrae viae pars haec sola uolgo nota quae est a foro eunti primore cliuo eidem regioni adtributa subura quod sub muro terreo carinarum in eo est argeorum sacellum sextum suburam iunius scribit ab eo quod fuerit sub antiqua urbe cui testimonium potest esse quod subest ei loco qui terreus murus uocatur sed ego a pago potius succusano dictam puto succusam quod in nota etiam nunc scribitur svc tertia littera c non b pagus succusanus quod succurrit carinis secundae regionis esquiliae alii has scripserunt ab excubiis regis dictas alii ab eo quod aesculis excultae a rege tullio essent huic origini magis concinunt loca uicina quod ibi lucus dicitur facutalis et larum querquetulanum sacellum et lucus mefitis et iunonis lucinae quorum angusti fines non mirum iam diu enim late auaritia una domina est esquiliae duo montes habiti quod pars oppius pars cespius mons suo antiquo nomine etiam nunc in sacris appellatur in sacris argeorum scriptum sic est oppius mons princeps esquiliis uls lucum facutalem sinistra uia secundum moerum est oppius mons terticeps cis lucum esquilinum dexteriore uia in tabernola est oppius mons quarticeps cis lucum esquilinum uia dexteriore in figlinis est cespius mons quinticeps cis lucum poetelium esquiliis est cespius mons sexticeps apud aedem iunonis lucinae ubi aeditumus habere solet tertiae regionis colles quinque ab deorum fanis appellati e quis nobiles duo collis viminalis a ioue viminio quod ibi ara eius sunt qui quod ibi uimineta fuerint collis quirinalis quod ibi quirini fanum sunt qui a quiritibus qui cum tatio curibus uenerunt ad