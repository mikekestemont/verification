romam quod ibi habuerint castra quod uocabulum coniunctarum regionum nomina obliterauit dictos enim collis pluris apparet ex argeorum sacrificiis in quibus scriptum sic est collis quirinalis terticeps cis aedem quirini collis salutaris quarticeps aduersum est apollinar cis aedem salutis collis mucialis quinticeps apud aedem dei fidi in delubro ubi aeditumus habere solet collis latiaris sexticeps in vico insteiano summo apud auguraculum aedificium solum est horum deorum arae a quibus cognomina habent in eius regionis partibus sunt quartae regionis palatium quod pallantes cum euandro uenerunt qui et palatini alii quod palatini aborigines ex agro reatino qui appellatur palatium ibi consederunt sed hoc alii a palanto uxore latini putarunt eundem hunc locum a pecore dictum putant quidam itaque naeuius balatium appellat huic cermalum et velias coniunxerunt quod in hac regione scriptum est germalense quinticeps apud aedem romuli et veliense sexticeps in velia apud aedem deum penatium germalum a germanis romulo et remo quod ad ficum ruminalem et ii ibi inuenti quo aqua hiberna tiberis eos detulerat in alueolo expositos veliae unde essent plures accepi causas in quis quod ibi pastores palatini ex ouibus ante tonsuram inuentam uellere lanam sint soliti a quo uellera dicuntur ix ager romanus primum diuisus in partis tris a quo tribus appellata titiensium ramnium lucerum nominatae ut ait ennius titienses ab tatio ramnenses ab romulo luceres ut iunius ab lucumone sed omnia haec uocabula tusca ut volnius qui tragoedias tuscas scripsit dicebat ab hoc partes quoque quattuor urbis tribus dictae ab locis suburana palatina esquilina collina quinta quod sub roma romilia sic reliquae triginta ab his rebus quibus in tribuum libro scripsi x quod ad loca quaeque his coniuncta fuerunt dixi nunc de his quae in locis esse solent immortalia et mortalia expediam ita ut prius quod ad deos pertinet dicam principes dei caelum et terra hi dei idem qui aegypti serapis et isis etsi harpocrates digito significat ut taceam idem principes in latio saturnus et ops terra enim et caelum ut samothracum initia docent sunt dei magni et hi quos dixi multis nominibus non quas samothracia ante portas statuit duas uirilis species aeneas dei magni neque ut uolgus putat hi samothraces dii qui castor et pollux sed hi mas et femina et hi quos augurum libri scriptos habent sic diui potes pro illo quod samothraces theoi dynatoi haec duo caelum et terra quod anima et corpus humidum et frigidum terra siue oua parire solet genus pennis condecoratum non animam ut ait ennius et post inde uenit diuinitus pullis ipsa anima siue ut zenon citieus animalium semen ignis is qui anima ac mens qui caldor e caelo quod huic innumerabiles et immortales ignes itaque epicharmus cum dicit de mente humana ait istic est de sole sumptus ignis idem de sole isque totus mentis est ut humores frigidae sunt humi ut supra ostendi quibus iuncti caelum et terra omnia ex se genuerunt quod per hos natura frigori miscet calorem atque humori aritudinem recte igitur pacuius quod ait animam aether adiugat et ennius terram corpus quae dederit ipsam capere neque dispendi facere hilum animae et corporis discessus quod natis is exitus inde exitium ut cum in unum ineunt initia inde omne corpus ubi nimius ardor aut humor aut interit aut si manet sterile cui testis aestas et hiems quod in altera aer ardet et spica aret in altera natura ad nascenda cum imbre et frigore luctare non uolt et potius uer expectat igitur causa nascendi duplex ignis et aqua ideo ea nuptiis in limine adhibentur quod coniungitur hic et mas ignis quod ibi semen aqua femina quod fetus ab eius humore et horum uinctionis uis venus hinc comicus huic uictrix venus uidesne haec non quod uincere uelit venus sed uincire ipsa victoria ab eo quod superati uinciuntur utrique testis poesis quod et victoria et venus dicitur caeligena tellus enim quod prima uincta caelo victoria ex eo ideo haec cum corona et palma quod corona uinclum capitis et ipsa a uinctura dicitur uieri id est uinciri a quo est in sota enni ibant malaci uiere veneriam corollam palma quod ex utraque parte natura uincta habet paria folia poetae de caelo quod semen igneum cecidisse dicunt in mare ac natam e spumis venerem coniunctione ignis et humoris quam habent uim significant esse veneris a qua ui natis dicta uita et illud a lucilio vis est uita uides uis nos facere omnia cogit quare quod caelum principium ab satu est dictus saturnus et quod ignis saturnalibus cerei superioribus mittuntur terra ops quod hic omne opus et hac opus ad uiuendum et ideo dicitur ops mater quod terra mater haec enim terris gentis omnis peperit et resumit denuo quae dat cibaria ut ait ennius quae quod gerit fruges ceres antiquis enim quod nunc g c idem hi dei caelum et terra iupiter et iuno quod ut ait ennius istic est is iupiter quem dico quem graeci uocant aerem qui uentus est et nubes imber postea atque ex imbre frigus uentus post fit aer denuo haece propter iupiter sunt ista quae dico tibi qui mortalis arua atque urbes beluasque omnis iuuat quod hinc omnes et sub hoc eundem appellans dicit diuumque hominumque pater rex pater quod patefacit semen nam tum esse conceptum patet inde cum exit quod oritur hoc idem magis ostendit antiquius iouis nomen nam olim diouis et diespiter dictus id est dies pater a quo dei dicti qui inde et dius et diuum unde sub diuo dius fidius itaque inde eius perforatum tectum ut ea uideatur diuum id est caelum quidam negant sub tecto per hunc deierare oportere aelius dium fidium dicebat diouis filium ut graeci dioskopon castorem et putabat hunc esse sancum ab sabina lingua et herculem a graeca idem hic dis pater dicitur infimus qui est coniunctus terrae ubi omnia ut oriuntur ita aboriuntur quorum quod finis ortuum orcus dictus quod iouis iuno coniunx et is caelum haec terra quae eadem tellus et ea dicta quod una iuuat cum ioue iuno et regina quod huius omnia terrestria sol uel quod ita sabini uel quod solus ita lucet ut ex eo deo