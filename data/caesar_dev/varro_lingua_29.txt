homo ex anima quod ex corpore et anima sed ea quae dicam quo facilius peruideri possint prius de trinis copulis discernendum nam confusim ex utraque parte pleraque dicuntur quorum alia ad aliam referri debent summam primum de copulis naturae et usuis haec enim duo sunt quo deriguntur diuersa quod aliud est dicere esse uerborum analogias aliud dicere uti oportere analogiis secundum de copulis multitudinis ac finis utrum omnium uerborum dicatur esse analogiarum usus an maioris partis tertium de copulis personarum qui eis debeant uti quae sunt plures alia enim populi uniuersi alia singulorum et de ieis non eadem oratoris et poetae quod eorum non idem ius itaque populus uniuersus debet in omnibus uerbis uti analogia et si perperam est consuetus corrigere se ipsum cum orator non debeat in omnibus uti quod sine offensione non potest facere cum poeta transilire lineas impune possit populus enim in sua potestate singuli in illius itaque ut suam quisque consuetudinem si mala est corrigere debet sic populus suam ego populi consuetudinis non sum ut dominus at ille meae est ut rationi optemperare debet gubernator gubernatori unus quisque in naui sic populus rationi nos singuli populo quare ad quamcumque summam in dicendo referam si animaduertes intelleges utrum dicatur analogia esse an uti oportere ea itemque intelleges si ad analogiam usum loquendi oporteat redigere tum dici id in populum aliter ac in singulos nec idem de omnibus dici in eum qui sit in populo ii nunc iam primum dicam pro uniuersa analogia cur non modo non uideatur esse reprehendenda sed etiam cur in usu quodammodo sequenda secundo de singulis criminibus quibus rebus possint quae dicta sunt contra solui dicam ita ut generatim comprehendam et ea quae in priore libro sunt dicta et ea quae possunt dici atque illic praeterii iii primum quod aiunt qui bene loqui uelit consuetudinem sequi oportere non rationem similitudinum quod alteram si neglegat sine offensione facere non possit alteram si sequatur quod sine reprehensione non sit futurum errant quod qui in loquendo consuetudinem qua oportet uti sequitur eam sequitur non sine ratione iv nam uocabula ac uerba quae declinamus similiter ea in consuetudine esse uidemus et ad eam conferimus et si quid est erratum non sine ea corrigimus nam ut qui triclinium constrarunt si quem lectum de tribus unum imparem posuerunt aut de paribus nimium aut parum produxerunt una corrigimus et ad consuetudinem communem et ad aliorum tricliniorum analogias sic si quis in oratione in pronuntiando ita declinat uerba ut dicat disparia quod peccat redigere debemus ad ceterorum similiumuuerborum rationem v cum duo peccati genera sint in declinatione unum quod in consuetudinem perperam receptum est alterum quod nondum est et perperam dicatur unum dant non oportere dici quod non sit in consuetudine alterum non conceditur quin ita dicatur ut sit similiter cum id faciant ac si quis puerorum per delicias pedes male ponere atque imitari uatias coeperit hos corrigi oportere si concedant contra si quis in consuetudine ambulandi iam factus sit uatia aut conpernis si eum corrigi non concedant non sequitur ut stulte faciant qui pueris in geniculis alligent serperastra ut eorum deprauata corrigant crura cum uituperandus non sit medicus qui e longinqua mala consuetudine aegrum in meliorem traducit quare reprehendendus sit qui orationem minus ualentem propter malam consuetudinem traducat in meliorem vi pictores apelles protogenes sic alii artufices egregii non reprehendundi quod consuetudinem miconos dioris arimmae etiam superiorum non sunt secuti aristophanes improbandus qui potius in quibusdam ueritatem quam consuetudinem secutus vii quod si uiri sapientissimi et in re militari et in aliis rebus multa contra ueterem consuetudinem cum essent ausi laudati despiciendi sunt qui potiorem dicunt oportere esse consuetudinem ratione viii an cum quis perperam consuerit quid facere in ciuitate non modo non patiemur sed etiam poena afficiemus idem si quis perperam consuerit dicere uerbum non corrigemus cum id fiat sine poena ix et hi qui pueros in ludum mittunt ut discant quae nesciunt uerba quemadmodum scribant idem barbatos qui ignorabunt uerba quemadmodum oporteat dici non docebimus ut sciant qua ratione conueniat dici x sed ut nutrix pueros a lacte non subito auellit a consuetudine cum a cibo pristino in meliorem traducit sic maiores in loquendo a minus commodis uerbis ad ea quae sunt cum ratione modice traducere oportet cum sint in consuetudine contra rationem alia uerba ita ut ea facile tolli possint alia ut uideantur esse fixa quae leuiter haerent ac sine offensione commutari possunt statim ad rationem corrigi oportet quae autem sunt ita ut in praesentia corrigere nequeas quin ita dicas his oportet si possis non uti sic enim obsolescent ac postea iam obliterata facilius corrigi poterunt xi quas nouas uerbi declinationes ratione introductas respuet forum his boni poetae maxime scaenici consuetudine subigere aures populi debent quod poetae multum possunt in hoc propter eos quaedam uerba in declinatione melius quaedam deterius dicuntur consuetudo loquendi est in motu itaque solent fieri et meliora deteriora et deteriora meliora uerba perperam dicta apud antiquos aliquos propter poetas non modo nunc dicuntur recte sed etiam quae ratione dicta sunt tum nunc perperam dicuntur xii quare qui ad consuetudinem nos uocant si ad rectam sequemur in eo quoque enim est analogia si ad eam inuitant quae est deprauata nihilo magis sequemur nisi cum erit necesse quam in ceteris rebus mala exempla nam ea quoque cum aliqua uis urget inuiti sequemur xiii neque enim lysippus artificum priorum potius secutus est uitiosa quam artem sic populus facere debet etiam singuli sine offensione quod fiat populi qui amissa non modo quaerant sed etiam quod indicium dent idem ex sermone si quid deperiit non modo nihil impendunt ut requirant sed etiam contra indices repugnant ne restituatur verbum quod nouum et ratione introductum quo minus recipiamus uitare non debemus xiv nam ad usum in uestimentis aedificiis supellectili nouitati non impedit uetus consuetudo quem enim amor assuetudinis potius in pannis possessorem retinet quem ad noua uestimenta traducit xv an non saepe ueteres leges abrogatae nouis cedunt xvi nonne inusitatis formis uasorum recentibus e graecia adlatis obliteratae antiquae consuetudinis sinorum et capularum species his formis uocabulorum incontaminatis uti nolent quas docuerit