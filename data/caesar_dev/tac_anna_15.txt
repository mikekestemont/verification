reo adgnoscentis seruos per tormenta interrogari placuit et quia uetere senatus consulto quaestio in caput domini prohibebatur callidus et noui iuris repertor tiberius mancipari singulos actori publico iubet scilicet ut in libonem ex seruis saluo senatus consulto quaereretur ob quae posterum diem reus petiuit domumque digressus extremas preces p quirinio propinquo suo ad principem mandauit responsum est ut senatum rogaret cingebatur interim milite domus strepebant etiam in uestibulo ut audiri ut aspici possent cum libo ipsis quas in nouissimam uoluptatem adhibuerat epulis excruciatus uocare percussorem prensare seruorum dextras inserere gladium atque illis dum trepidant dum refugiunt euertentibus adpositum cum mensa lumen feralibus iam sibi tenebris duos ictus in uiscera derexit ad gemitum conlabentis adcurrere liberti et caede uisa miles abstitit accusatio tamen apud patres adseueratione eadem peracta iurauitque tiberius petiturum se uitam quamuis nocenti nisi uoluntariam mortem properauisset bona inter accusatores diuiduntur et praeturae extra ordinem datae iis qui senatorii ordinis erant tunc cotta messalinus ne imago libonis exequias posterorum comitaretur censuit cn lentulus ne quis scribonius cognomentum drusi adsumeret supplicationum dies pomponii flacci sententia constituti dona ioui marti concordiae utque idumn septembrium dies quo se libo interfecerat dies festus haberetur l piso et gallus asinius et papius mutilus et l apronius decreuere quorum auctoritates adulationesque rettuli ut sciretur uetus id in re publica malum facta et de mathematicis magisque italia pellendis senatus consulta quorum e numero l pituanius saxo deiectus est in p marcium consules extra portam esquilinam cum classicum canere iussissent more prisco aduertere proatus die multa in luxum ciuitatis dicta a q haterio consulari octauio frontone praetura functo decretumque ne uasa auro solida ministrandis cibis fierent ne uestis serica uiros foedaret excessit fronto ac postulauit modum argento supellectili familiae erat quippe adhuc frequens senatoribus si quid e re publica crederent loco sententiae promere contra gallus asinius disseruit auctu imperii adoleuisse etiam priuatas opes idque non nouum sed e uetustissimis moribus aliam apud fabricios aliam apud scipiones pecuniam et cuncta ad rem publicam referri qua tenui angustas ciuium domos postquam eo magnificentiae uenerit gliscere singulos neque in familia et argento quaeque ad usum parentur nimium aliquid aut modicum nisi ex fortuna possidentis distinctos senatus et equitum census non quia diuersi natura sed ut locis ordinibus dignationibus antistent ita iis quae ad requiem animi aut salubritatem corporum parentur nisi forte clarissimo cuique pluris curas maiora pericula subeunda delenimentis curarum et periculorum carendum esse facilem adsensum gallo sub nominibus honestis confessio uitiorum et similitudo audientium dedit adiecerat et tiberius non id tempus censurae nec si quid in moribus labaret defuturum corrigendi auctorem inter quae l piso ambitum fori corrupta iudicia saeuitiam oratorum accusationes minitantium increpans abire se et cedere urbe uicturum in aliquo abdito et longinquo rure testabatur simul curiam relinquebat commotus est tiberius et quamquam mitibus uerbis pisonem permulsisset propinquos quoque eius impulit ut abeuntem auctoritate uel precibus tenerent haud minus liberi doloris documentum idem piso mox dedit uocata in ius urgulania quam supra leges amicitia augustae extulerat nec aut urgulania optemperauit in domum caesaris spreto pisone uecta aut ille abscessit quamquam augusta se uiolari et imminui quereretur tiberius hactenus indulgere matri ciuile ratus ut se iturum ad praetoris tribunal adfuturum urgulaniae diceret processit palatio procul sequi iussis militibus spectabatur occursante populo compositus ore et sermonibus uariis tempus atque iter ducens donec propinquis pisonem frustra coercentibus deferri augusta pecuniam quae petebatur iuberet isque finis rei ex qua neque piso inglorius et caesar maiore fama fuit ceterum urgulaniae potentia adeo nimia ciuitati erat ut testis in causa quadam quae apud senatum tractabatur uenire dedignaretur missus est praetor qui domi interrogaret cum uirgines uestales in foro et iudicio audiri quotiens testimonium dicerent uetus mos fuerit res eo anno prolatas haud referrem ni pretium foret cn pisonis et asinii galli super eo negotio diuersas sententias noscere piso quamquam afuturum se dixerat caesar ob id magis agendas censebat ut absente principe senatum et equites posse sua munia sustinere decorum rei publicae foret gallus quia speciem libertatis piso praeceperat nihil satis inlustre aut ex dignitate populi romani nisi coram et sub oculis caesaris eoque conuentum italiae et adfluentis prouincias praesentiae eius seruanda dicebat audiente haec tiberio ac silente magnis utrimque contentionibus acta sed res dilatae et certamen gallo aduersus caesarem exortum est nam censuit in quinquennium magistratuum comitia habenda utque legionum legati qui ante praeturam ea militia fungebantur iam tum praetores destinarentur princeps duodecim candidatos in annos singulos nominaret haud dubium erat eam sententiam altius penetrare et arcana imperii temptari tiberius tamen quasi augeretur potestas eius disseruit graue moderationi suae tot eligere tot differre uix per singulos annos offensiones uitari quamuis repulsam propinqua spes soletur quantum odii fore ab iis qui ultra quinquennium proiciantur unde prospici posse quae cuique tam longo temporis spatio mens domus fortuna superbire homines etiam annua designatione quid si honorem per quinquennium agitent quinquiplicari prorsus magistratus subuerti leges quae sua spatia exercendae candidatorum industriae quaerendisque aut potiundis honoribus statuerint fauorabili in speciem oratione uim imperii tenuit censusque quorundam senatorum iuuit quo magis mirum fuit quod preces marci hortali nobilis iuuenis in paupertate manifesta superbius accepisset nepos erat oratoris hortensii inlectus a diuo augusto liberalitate decies sestertii ducere uxorem suscipere liberos ne clarissima familia extingueretur igitur quattuor filiis ante limen curiae adstantibus loco sententiae cum in palatio senatus haberetur modo hortensii inter oratores sitam imaginem modo augusti intuens ad hunc modum coepit patres conscripti hos quorum numerum et pueritiam uidetis non sponte sustuli sed quia princeps monebat simul maiores mei meruerant ut posteros haberent nam ego qui non pecuniam non studia populi neque eloquentiam gentile domus nostrae bonum uarietate temporum accipere uel parare potuissem satis habebam si tenues res meae nec mihi pudori nec cuiquam oneri forent iussus ab imperatore uxorem duxi en stirps et progenies tot consulum tot dictatorum nec ad inuidiam ista sed conciliandae misericordiae refero adsequentur florente te caesar quos dederis honores interim q hortensii pronepotes diui augusti alumnos ab inopia defende inclinatio senatus incitamentum tiberio fuit quo promptius aduersaretur his ferme uerbis usus si quantum pauperum est uenire huc et liberis suis petere pecunias coeperint singuli numquam