ad scelus promptos superesse qui forsitan manus ictusque per immanitatem ausuri sint etiam bonos metu sequi detraheret potius senatui quem perornauisset infamiam tanti flagitii et relinqueret incertum quid uiso thrasea reo decreturi patres fuerint ut neronem flagitiorum pudor caperet inrita spe agitari multoque magis timendum ne in coniugem in filiam in cetera pignora eius saeuiret proinde intemeratus impollutus quorum uestigiis et studiis uitam duxerit eorum gloria peteret finem aderat consilio rusticus arulenus flagrans iuuenis et cupidine laudis offerebat se intercessurum senatus consulto nam plebei tribunus erat cohibuit spiritus eius thrasea ne uana et reo non profutura intercessori exitiosa inciperet sibi actam aetatem et tot per annos continuum uitae ordinem non deserendum illi initium magistratuum et integra quae supersint multum ante secum expenderet quod tali in tempore capessendae rei publicae iter ingrederetur ceterum ipse an uenire in senatum deceret meditationi suae reliquit at postera luce duae praetoriae cohortes armatae templum genetricis ueneris insedere aditum senatus globus togatorum obsederat non occultis gladiis dispersique per fora ac basilicas cunei militares inter quorum aspectus et minas ingressi curiam senatores et oratio principis per quaestorem eius audita est nemine nominatim compellato patres arguebat quod publica munia desererent eorumque exemplo equites romani ad segnitiam uerterentur etenim quid mirum e longinquis prouinciis haud ueniri cum plerique adepti consulatum et sacerdotia hortorum potius amoenitati inseruirent quod uelut telum corripuere accusatores et initium faciente cossutiano maiore ui marcellus summam rem publicam agi clamitabat contumacia inferiorum lenitatem imperitantis deminui nimium mitis ad eam diem patres qui thraseam desciscentem qui generum eius heluidium priscum in isdem furoribus simul paconium agrippinum paterni in principes odii heredem et curtium montanum detestanda carmina factitantem eludere impune sinerent requirere se in senatu consularem in uotis sacerdotem in iure iurando ciuem nisi contra instituta et caerimonias maiorum proditorem palam et hostem thrasea induisset denique agere senatorem et principis obtrectatores protegere solitus ueniret censeret quid corrigi aut mutari uellet facilius perlaturos singula increpantem quam nunc silentium perferrent omnia damnantis pacem illi per orbem terrae an uictorias sine damno exercituum displicere ne hominem bonis publicis maestum et qui fora theatra templa pro solintdine haberet qui minitaretur exilium suum ambitionis prauae compotem facerent non illi consulta haec non magistratus aut romanam urbem uideri abrumperet uitam ab ea ciuitate cuius caritatem olim nunc et aspectum exuisset cum per haec atque talia marcellus ut erat toruus ac minax uoce uultu oculis ardesceret non illa nota et celebritate periculorum sueta iam senatus maestitia sed nouus et altior pauor manus et tela militum cernentibus simul ipsius thraseae uenerabilis species obuersabatur et erant qui heluidium quoque miserarentur innoxiae adfinitatis poenas daturum quid agrippino obiectum nisi tristem patris fortunam quando et ille perinde innocens tiberii saeuitia concidisset enimuero montanum probae iuuentae neque famosi carminis quia protulerit ingenium extorrem agi atque interim ostorius sabinus sorani accusator ingreditur orditurque de amicitia rubelli plauti quodque proconsulatum asiae soranus pro claritate sibi potius accommodatum quam ex utilitate communi egisset alendo seditiones ciuitatium uetera haec sed recens et quo discrimini patris filiatn conectebat quod pecuniam magis dilargita esset acciderat sane pietate seruiliae id enim nomen puellae fuit quae caritate erga parentem simul imprudentia aetatis non tamen aliud consultauerat quam de incolumitate domus et an placabilis nero an cognitio senatus nihil atrox adferret igitur accita est in senatum steteruntque diuersi ante tribunal consulum grandis aeuo parens contra filia intra uicesimum aetatis annum nuper marito annio pollione in exilium pulso uiduata desolataque ac ne patrem quidem intuens cuius onerasse pericula uidebatur tum interrogante accusatore an cultus dotalis an detractum ceruici monile uenum dedisset quo pecuniam faciendis magicis sacris contraheret primum strata humi longoque fletu et silentio post altaria et aram complexa nullos inquit impios deos nullas deuotiones nec aliud infelicibus precibus inuocaui quam ut hunc optimum patrem tu caesar uos patres seruaretis incolumem sic gemmas et uestis et dignitatis insignia dedi quo modo si sanguinems et uitam poposcissent uiderint isti antehac mihi ignoti quo nomine sint quas artes exerceant nulla mihi principis mentio nisi inter numina fuit nescit tamen miserrimus pater et si crimen est sola deliqui loquentis adhuc uerba excipit soranus proclamatque non illam in prouinciam secum profectam non plauto per aetatem nosci potuisse non criminibus mariti conexam nimiae tantum pietatis ream separarent atque ipse quamcumque sortem subiret simul in amplexus occurrentis filiae ruebat nisi interiecti lictores utrisque obstitissent mox datus testibus locus et quantum misericordiae saeuitia accusationis permouerat tantum irae p egnatius testis conciuit cliens hic sorani et tunc emptus ad opprimendum amicum auctoritatem stoicae sectae praeferebat habitu et ore ad exprimendam imaginem honesti exercitus ceterum animo perfidiosus subdolus auaritiam ac libidinem occultans quae postquam pecunia reclusa sunt dedit exemplum praecauendi quo modo fraudibus inuolutos aut flagitiis commaculatos sic specie bonarum artium falsos et amicitiae fallacis idem tamen dies et honestum exemplum tulit cassii asclepiodoti qui magnitudine opum praecipuus inter bithinos quo obsequio florentem soranum celebrauerat labantem non deseruit exutusque omnibus fortunis et in exilium actus aequitate deum erga bona malaque documenta thraseae soranoque et seruiliae datur mortis arbitrium heluidius et paconius italia depelluntur montanus patri concessus est praedicto ne in re publica haberetur accusatoribus eprio et cossutiano quinquagies sestertium singulis ostorio duodecies et quaestoria insignia tribuuntur tum ad thraseam in hortis agentem quaestor consulis missus uesperascente iam die inlustrium uirorum feminarumque coetus frequentis egerat maxime intentus demetrio cinicae institutionis doctori cum quo ut coniectare erat intentione uultus et auditis si qua clarius proloquebantur de natura animae et dissociatione spiritus corporisque inquirebat donec aduenit domitius caecilianus ex intimis amicis et ei quid senatus censuisset exposuit igitur flentis queritantisque qui aderant facessere propere thrasea neu pericula sua miscere cum sorte damnati hortatur arriamque temptantem mariti suprema et exemplum arriae matris sequi monet retinere uitam filiaeque communi subsidium unicum non adimere tum progressus in porticum illic a quaestore reperitur laetitiae propior quia heluidium generum suum italia tantum arceri cognouerat accepto dehinc senatus consulto heluidium et demetrium in cubiculum inducit porrectisque utriusque brachii uenis postquam cruorem effudit humum super spargens propius uocato quaestore libamus inquit ioui liberatori specta inuenis et omen quidem dii prohibeant ceterum in ea tempora natus es quibus firmare animum