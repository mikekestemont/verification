reddidit ac medium inter persas et romanos euphratem esse uoluit sed postea sub antoninis duobus marco et vero et seuero pertinace ceterisque principibus romanis qui aduersus parthos euentu uario dimicauerunt quater amissa quater recepta mesopotamia est ac diocletiani temporibus uictis prima congressione romanis secundo autem conflictu superato rege narseo uxore eius ac filiabus captis et cum summa pudicitiae custodia reseruatis pace facta mesopotamia est restituta et supra ripam tigridis limes est reformatus ita ut quinque gentium trans tigridem constitutarum ditionem adsequeremur quae conditio foederis in tempus diui constantini conseruata durauit scio nunc inclite princeps quo tua uergat intentio requiris profecto quoties babyloniae et romanorum arma collata sint et quibus uicibus sagittis pila contenderint breuiter euentus enumerabo bellorum furto hostes in paucis inuenies esse laetatos uera autem uirtute semper romanas probatas extitisse uictorias primum a lucio sulla proconsule arsaces rex parthorum propulsatus missa legatione amicitiam populi romani rogauit ac meruit lucius lucullus mithridatem regno ponti exutum ad armeniam prosecutus est tigranem armeniorum regem cum decem septem millibus quingentis clibanariis et centum uiginti millibus sagittariorum ipse cum decem et octo millibus romanorum uicit tigranocertam maximam armeniae ciuitatem expugnauit et madenam opimam armeniorum regionem obtinuit inde per melitenam ad mesopotamiam descendit nisibim cum fratre regis cepit tendere in persas paratus successorem accepit cn pompeius expertae felicitatis ad mithridaticum bellum missus mithridatem in armenia minore nocturno adgressus praelio superauit caesis duobus et quadraginta millibus hostium castra eius inuasit mithridates enim cum uxore et duobus comitibus in bosporum fugit ubi desperatione rerum suarum uenenum hausit et cum parum ageret uis ueneni a milite suo ut ferro perimeretur impetrauit pompeius auxiliatorem mithridatis tigranem armeniorum regem persecutus est ille se ei oblato diademate apud artaxata dedidit receptae sunt ab eo mesopotamia syriae et aliquanta pars phoenices atque intra armeniam maiorera regnare permissus est idem pompeius bosporanis et colchis aristarcum regem imposuit cum albanis conflixit orhodi albanorum regi ter uicto pacem dedit iberiam cum artoce rege in deditionem accepit saracenos et arabas uicit iudaea capta hierosolymam obtinuit cum persis foedus fecit rediens apud antiochiam daphensem lucum delectatus loci amoenitate et aquarum abundantiaaddito nemore apollini consecrauit marcus crassus consul aduersus parthos rebellantes missus est is cum pacem missa a parthis legatione rogaretur apud ctesiphontem responsurum se ait apud zeugma traiecit euphratem et a transfuga quodam abgaro inductus ad ignotam camporum solitudinem descendit ibi undique circumuallantibus sagittariorum agminibus cum silate et surena praefectis regiis est cinctus exercitus et ui telorum obrutus ipse crassus ad colloquium sollicitatus repugnantibus tribunis cum uiuus paene capi posset euaserat et dum fugam petit occisus est caput eius cum dextera manu resectum ad regem perlatum est atque ita ludibrio habitum ut faucibus eius aurum liquefactum infunderetur scilicet ut qui ardens cupiditate praedandi pacem regi dare rogatus abnuerat etiam mortui eius reliquias auri flamma combureret gaius cassius quaestor crassi uir strenuus reliquias fusi collegit exercitus contra persas in syriam irrumpentes ter cum summa admiratione conflixit eosque trans euphratem reiectos uastauit parthi labieno duce qui pompeianarum partium fuerat et uictus ad persas confugerat in syriam irrupere ac totam prouinciam occupauerunt sed publius ventidius bassus parthos qui ducente labieno syriam inuaserant occurrens in tauro monte cum paucis fugauit labienum occidit persecutus est parthos et ad internecionem strauit qua congressione parthorum regis filium eadem die qua crassus uictus fuerat ne aliquando romani ducis mors inulta relinqueretur occidit ventidius de parthis primus triumphauit marcus antonius mediam ingressus quae nunc medena appellatur bellum parthis intulit et primis eos proeliis uicit uerum post duabus legionibus amissis cum fame pestilentia tempestatibusque premeretur uix per armeniam parthis insequentibus reuocauit exercitum tanto per momenta temporum terrore perculsus ut a gladiatore suo percuti postularet ne uiuus ueniret in hostium potestatem sub octauiano caesare augusto armenia cum parthis conspirauit claudius caesar nepos augusti cum exercitu missus ad orientem cum per maiestatem romani nominis facile cuncta sedasset atque ei se armenii qui tunc temporis ualidiores erant parthis dedidissent iudicesque ex instituto pompeii praedictis gentibus claudius caesar praeficeret donnes quidam quem parthis arsaces praeposuerat proditione simulata libellum in quo scripti thesauri continerentur illi obtulit quem cum imperator romanus legeret attentius cultro eum aggressus donnes uulnerauit percussor quidem a militibus confossus est caius ex uulnere regressus in syriam obiit parthi ad satisfactionem facinoris admissi obsides tune primum octauiano caesari augusto dederunt et erepta sub crasso signa retulerunt pacatis gentibus orientis augustus caesar etiam indorum legationem primus accepit nero quem turpissimum imperatorem romana est passa respublica amisit armenias duas tunc romanae legiones duae sub iugum a parthis missae extremo dedecore romani nominis exercitus sacramenta foedarunt traianus qui post augustum romanae reipublicae mouit lacertos armeniam recepit a parthis sublato diademate regi armeniae maioris regnum ademit albanis regem dedit iberos bosporanos colchos in fidem romanae ditionis accepit osroenorum loca et arabum occupauit corduenos et marcomedos obtinuit antemusium optimam persidis regionem seleuciamque et ctesiphontem ac babyloniam accepit et tenuit usque ad indiae fines post alexandrum accessit in mari rubro classem instituit prouincias fecit armeniam assyriam et mesopotamiam quae inter tigridem atque euphratem sita irriguis amnibus instar aegypti foecundatur hadrianum gloriae traiani certum est inuidisse quia ei successit in imperio hic sponte propria reductis exercitibus armeniam mesopotamiam et assyriam concessit et inter romanos ac parthos medium euphratem esse uoluit antonini duo marcus et verus ille socer hic gener pariter augusti imperium orbis aequata primum potestate tenuerunt sed ex his antoninus iunior ad expeditionem parthicam profectus est multaque et ingentia aduersus persas feliciter gessit seleuciam assyriae urbem cum quadringentis millibus hostium cepit ingenti gloria de parthis cum socero triumphauit septimius seuerus natione afer acerrimus imperator parthos strenuissime uicit adiabenos deleuit arabas interiores obtinuit et arabiam prouinciam fecit hinc cognomina ei a uictoriis acquisita sunt nam parthicus adiabenicus et arabicus dictus est antoninus bassianus cognomento caracalla filius seueri imperatoris expeditionem in persas parans in osroena apud edessam propera morte obiit et ibidem sepultas est aurelius alexander quasi fato quodam in exitium persicae gentis natus iuuenis admodum romani gubernacula suscepit imperii ipse persarum regem nobilissimum xerxem gloriose uicit hic alexander scriniorum magistrum habuit ulpianum iurisconsultum de parthis romae pompa spectabili triumphauit sub gordiano augusto eius ex iuuentutis fiducia rebellantes