germani qui auxilio ueniebant percepta treuerorum fuga sese domum receperunt cum his propinqui indutiomari qui defectionis auctores fuerant comitati eos ex ciuitate excesserunt cingetorigi quem ab initio permansisse in officio demonstrauimus principatus atque imperium est traditum caesar postquam ex menapiis in treueros uenit duabus de causis rhenum transire constituit quarum una erat quod auxilia contra se treueris miserant altera ne ad eos ambiorix receptum haberet his constitutis rebus paulum supra eum locum quo ante exercitum traduxerat facere pontem instituit nota atque instituta ratione magno militum studio paucis diebus opus efficitur firmo in treueris ad pontem praesidio relicto ne quis ab his subito motus oreretur reliquas copias equitatumque traducit ubii qui ante obsides dederant atque in deditionem uenerant purgandi sui causa ad eum legatos mittunt qui doceant neque auxilia ex sua ciuitate in treueros missa neque ab se fidem laesam petunt atque orant ut sibi parcat ne communi odio germanorum innocentes pro nocentibus poenas pendant si amplius obsidum uellet dare pollicentur cognita caesar causa reperit ab suebis auxilia missa esse ubiorum satisfactionem accipit aditus uiasque in suebos perquirit interim paucis post diebus fit ab ubiis certior suebos omnes in unum locum copias cogere atque eis nationibus quae sub eorum sint imperio denuntiare ut auxilia peditatus equitatusque mittant his cognitis rebus rem frumentariam prouidet castris idoneum locum deligit ubiis imperat ut pecora deducant suaque omnia ex agris in oppida conferant sperans barbaros atque imperitos homines inopia cibariorum adductos ad iniquam pugnandi condicionem posse deduci mandat ut crebros exploratores in suebos mittant quaeque apud eos gerantur cognoscant illi imperata faciunt et paucis diebus intermissis referunt suebos omnes posteaquam certiores nuntii de exercitu romanorum uenerint cum omnibus suis sociorumque copiis quas coegissent penitus ad extremos fines se recepisse siluam esse ibi infinita magnitudine quae appellatur bacenis hanc longe introrsus pertinere et pro natiuo muro obiectam cheruscos ab suebis suebosque ab cheruscis iniuriis incursionibusque prohibere ad eius initium siluae suebos aduentum romanorum exspectare constituisse quoniam ad hunc locum peruentum est non alienum esse uidetur de galliae germaniaeque moribus et quo differant hae nationes inter sese proponere in gallia non solum in omnibus ciuitatibus atque in omnibus pagis partibusque sed paene etiam in singulis domibus factiones sunt earumque factionum principes sunt qui summam auctoritatem eorum iudicio habere existimantur quorum ad arbitrium iudiciumque summa omnium rerum consiliorumque redeat itaque eius rei causa antiquitus institutum uidetur ne quis ex plebe contra potentiorem auxili egeret suos enim quisque opprimi et circumueniri non patitur neque aliter si faciat ullam inter suos habet auctoritatem haec eadem ratio est in summa totius galliae namque omnes ciuitates in partes diuisae sunt duas cum caesar in galliam uenit alterius factionis principes erant aedui alterius sequani hi cum per se minus ualerent quod summa auctoritas antiquitus erat in aeduis magnaeque eorum erant clientelae germanos atque ariouistum sibi adiunxerant eosque ad se magnis iacturis pollicitationibusque perduxerant proeliis uero compluribus factis secundis atque omni nobilitate aeduorum interfecta tantum potentia antecesserant ut magnam partem clientium ab aeduis ad se traducerent obsidesque ab eis principum filios acciperent et publice iurare cogerent nihil se contra sequanos consili inituros et partem finitimi agri per uim occupatam possiderent galliaeque totius principatum obtinerent qua necessitate adductus diuiciacus auxili petendi causa romam ad senatum profectus infecta re redierat aduentu caesaris facta commutatione rerum obsidibus aeduis redditis ueteribus clientelis restitutis nouis per caesarem comparatis quod hi qui se ad eorum amicitiam adgregauerant meliore condicione atque aequiore imperio se uti uidebant reliquis rebus eorum gratia dignitateque amplificata sequani principatum dimiserant in eorum locum remi successerant quos quod adaequare apud caesarem gratia intellegebatur ei qui propter ueteres inimicitias nullo modo cum aeduis coniungi poterant se remis in clientelam dicabant hos illi diligenter tuebantur ita et nouam et repente collectam auctoritatem tenebant eo tum statu res erat ut longe principes haberentur aedui secundum locum dignitatis remi obtinerent in omni gallia eorum hominum qui aliquo sunt numero atque honore genera sunt duo nam plebes paene seruorum habetur loco quae nihil audet per se nullo adhibetur consilio plerique cum aut aere alieno aut magnitudine tributorum aut iniuria potentiorum premuntur sese in seruitutem dicant nobilibus in hos eadem omnia sunt iura quae dominis in seruos sed de his duobus generibus alterum est druidum alterum equitum illi rebus diuinis intersunt sacrificia publica ac priuata procurant religiones interpretantur ad hos magnus adulescentium numerus disciplinae causa concurrit magnoque hi sunt apud eos honore nam fere de omnibus controuersiis publicis priuatisque constituunt et si quod est admissum facinus si caedes facta si de hereditate de finibus controuersia est idem decernunt praemia poenasque constituunt si qui aut priuatus aut populus eorum decreto non stetit sacrificiis interdicunt haec poena apud eos est grauissima quibus ita est interdictum hi numero impiorum ac sceleratorum habentur his omnes decedunt aditum sermonemque defugiunt ne quid ex contagione incommodi accipiant neque his petentibus ius redditur neque honos ullus communicatur his autem omnibus druidibus praeest unus qui summam inter eos habet auctoritatem hoc mortuo aut si qui ex reliquis excellit dignitate succedit aut si sunt plures pares suffragio druidum nonnumquam etiam armis de principatu contendunt hi certo anni tempore in finibus carnutum quae regio totius galliae media habetur considunt in loco consecrato huc omnes undique qui controuersias habent conueniunt eorumque decretis iudiciisque parent disciplina in britannia reperta atque inde in galliam translata esse existimatur et nunc qui diligentius eam rem cognoscere uolunt plerumque illo discendi causa proficiscuntur druides a bello abesse consuerunt neque tributa una cum reliquis pendunt militiae uacationem omniumque rerum habent immunitatem tantis excitati praemiis et sua sponte multi in disciplinam conueniunt et a parentibus propinquisque mittuntur magnum ibi numerum uersuum ediscere dicuntur itaque annos nonnulli uicenos in disciplina permanent neque fas esse existimant ea litteris mandare cum in reliquis fere rebus publicis priuatisque rationibus graecis litteris utantur id mihi duabus de causis instituisse uidentur quod neque in uulgum disciplinam efferri uelint neque eos qui discunt litteris confisos minus memoriae studere quod fere plerisque accidit ut praesidio litterarum diligentiam in perdiscendo ac memoriam remittant in primis hoc uolunt persuadere non interire animas sed ab aliis post mortem transire ad alios atque