multis ante diebus eo praemiserat neque diurno neque nocturno itinere intermisso per fines aeduorum in lingones contendit ubi duae legiones hiemabant ut si quid etiam de sua salute ab aeduis iniretur consili celeritate praecurreret eo cum peruenisset ad reliquas legiones mittit priusque omnes in unum locum cogit quam de eius aduentu aruernis nuntiari posset hac re cognita vercingetorix rursus in bituriges exercitum reducit atque inde profectus gorgobinam boiorum oppidum quos ibi heluetico proelio uictos caesar collocauerat aeduisque attribuerat oppugnare instituit magnam haec res caesari difficultatem ad consilium capiendum adferebat si reliquam partem hiemis uno loco legiones contineret ne stipendiariis aeduorum expugnatis cuncta gallia deficeret quod nullum amicis in eo praesidium uideretur positum esse si maturius ex hibernis educeret ne ab re frumentaria duris subuectionibus laboraret praestare uisum est tamen omnis difficultates perpeti quam tanta contumelia accepta omnium suorum uoluntates alienare itaque cohortatus aeduos de supportando commeatu praemittit ad boios qui de suo aduentu doceant hortenturque ut in fide maneant atque hostium impetum magno animo sustineant duabus agedinci legionibus atque impedimentis totius exercitus relictis ad boios proficiscitur altero die cum ad oppidum senonum vellaunodunum uenisset ne quem post se hostem relinqueret quo expeditiore re frumentaria uteretur oppugnare instituit idque biduo circumuallauit tertio die missis ex oppido legatis de deditione arma conferri iumenta produci sescentos obsides dari iubet ea qui conficeret gaium trebonium legatum relinquit ipse ut quam primum iter faceret cenabum carnutum proficiscitur qui tum primum allato nuntio de oppugnatione vellaunoduni cum longius eam rem ductum iri existimarent praesidium cenabi tuendi causa quod eo mitterent comparabant huc biduo peruenit castris ante oppidum positis diei tempore exclusus in posterum oppugnationem differt quaeque ad eam rem usui sint militibus imperat et quod oppidum cenabum pons fluminis ligeris contingebat ueritus ne noctu ex oppido profugerent duas legiones in armis excubare iubet cenabenses paulo ante mediam noctem silentio ex oppido egressi flumen transire coeperunt qua re per exploratores nuntiata caesar legiones quas expeditas esse iusserat portis incensis intromittit atque oppido potitur perpaucis ex hostium numero desideratis quin cuncti caperentur quod pontis atque itinerum angustiae multitudinis fugam intercluserant oppidum diripit atque incendit praedam militibus donat exercitum ligerem traducit atque in biturigum fines peruenit vercingetorix ubi de caesaris aduentu cognouit oppugnatione destitit atque obuiam caesari proficiscitur ille oppidum biturigum positum in uia nouiodunum oppugnare instituerat quo ex oppido cum legati ad eum uenissent oratum ut sibi ignosceret suaeque uitae consuleret ut celeritate reliquas res conficeret qua pleraque erat consecutus arma conferri equos produci obsides dari iubet parte iam obsidum tradita cum reliqua administrarentur centurionibus et paucis militibus intromissis qui arma iumentaque conquirerent equitatus hostium procul uisus est qui agmen vercingetorigis antecesserat quem simul atque oppidani conspexerunt atque in spem auxili uenerunt clamore sublato arma capere portas claudere murum complere coeperunt centuriones in oppido cum ex significatione gallorum noui aliquid ab eis iniri consili intellexissent gladiis destrictis portas occupauerunt suosque omnes incolumes receperunt caesar ex castris equitatum educi iubet proelium equestre committit laborantibus iam suis germanos equites circiter cccc summittit quos ab initio habere secum instituerat eorum impetum galli sustinere non potuerunt atque in fugam coniecti multis amissis se ad agmen receperunt quibus profligatis rursus oppidani perterriti comprehensos eos quorum opera plebem concitatam existimabant ad caesarem perduxerunt seseque ei dediderunt quibus rebus confectis caesar ad oppidum auaricum quod erat maximum munitissimumque in finibus biturigum atque agri fertilissima regione profectus est quod eo oppido recepto ciuitatem biturigum se in potestatem redacturum confidebat vercingetorix tot continuis incommodis vellaunoduni cenabi nouioduni acceptis suos ad concilium conuocat docet longe alia ratione esse bellum gerendum atque antea gestum sit omnibus modis huic rei studendum ut pabulatione et commeatu romani prohibeantur id esse facile quod equitatu ipsi abundent et quod anni tempore subleuentur pabulum secari non posse necessario dispersos hostes ex aedificiis petere hos omnes cotidie ab equitibus deleri posse praeterea salutis causa rei familiaris commoda neglegenda uicos atque aedificia incendi oportere hoc spatio ab uia quoque uersus quo pabulandi causa adire posse uideantur harum ipsis rerum copiam suppetere quod quorum in finibus bellum geratur eorum opibus subleuentur romanos aut inopiam non laturos aut magno periculo longius ab castris processuros neque interesse ipsosne interficiant impedimentisne exuant quibus amissis bellum geri non possit praeterea oppida incendi oportere quae non munitione et loci natura ab omni sint periculo tuta neu suis sint ad detractandam militiam receptacula neu romanis proposita ad copiam commeatus praedamque tollendam haec si grauia aut acerba uideantur multo illa grauius aestimare liberos coniuges in seruitutem abstrahi ipsos interfici quae sit necesse accidere uictis omnium consensu hac sententia probata uno die amplius xx urbes biturigum incenduntur hoc idem fit in reliquis ciuitatibus in omnibus partibus incendia conspiciuntur quae etsi magno cum dolore omnes ferebant tamen hoc sibi solati proponebant quod se prope explorata uictoria celeriter amissa reciperaturos confidebant deliberatur de auarico in communi concilio incendi placeret an defendi procumbunt omnibus gallis ad pedes bituriges ne pulcherrimam prope totius galliae urbem quae praesidio et ornamento sit ciuitati suis manibus succendere cogerentur facile se loci natura defensuros dicunt quod prope ex omnibus partibus flumine et palude circumdata unum habeat et perangustum aditum datur petentibus uenia dissuadente primo vercingetorige post concedente et precibus ipsorum et misericordia uulgi defensores oppido idonei deliguntur vercingetorix minoribus caesarem itineribus subsequitur et locum castris deligit paludibus siluisque munitum ab auarico longe milia passuum xvi ibi per certos exploratores in singula diei tempora quae ad auaricum agerentur cognoscebat et quid fieri uellet imperabat omnes nostras pabulationes frumentationesque obseruabat dispersosque cum longius necessario procederent adoriebatur magnoque incommodo adficiebat etsi quantum ratione prouideri poterat ab nostris occurrebatur ut incertis temporibus diuersisque itineribus iretur castris ad eam partem oppidi positis caesar quae intermissa a flumine et a paludibus aditum ut supra diximus angustum habebat aggerem apparare uineas agere turres duas constituere coepit nam circumuallare loci natura prohibebat de re frumentaria boios atque aeduos adhortari non destitit quorum alteri quod nullo studio agebant non multum adiuuabant alteri non magnis facultatibus quod ciuitas erat exigua et infirma celeriter quod habuerunt consumpserunt summa difficultate rei frumentariae adfecto exercitu tenuitate boiorum indiligentia aeduorum incendiis aedificiorum usque eo ut complures dies