aut male re gesta fortunam defuisse aut aliquo facinore comperto auaritiam esse conuictam suam innocentiam perpetua uita felicitatem heluetiorum bello esse perspectam itaque se quod in longiorem diem conlaturus fuisset repraesentaturum et proxima nocte de quarta uigilia castra moturum ut quam primum intellegere posset utrum apud eos pudor atque officium an timor plus ualeret quod si praeterea nemo sequatur tamen se cum sola decima legione iturum de qua non dubitet sibique eam praetoriam cohortem futuram huic legioni caesar et indulserat praecipue et propter uirtutem confidebat maxime hac oratione habita mirum in modum conuersae sunt omnium mentes summaque alacritas et cupiditas belli gerendi innata est princepsque x legio per tribunos militum ei gratias egit quod de se optimum iudicium fecisset seque esse ad bellum gerendum paratissimam confirmauit deinde reliquae legiones cum tribunis militum et primorum ordinum centurionibus egerunt uti caesari satis facerent se neque umquam dubitasse neque timuisse neque de summa belli suum iudicium sed imperatoris esse existimauisse eorum satisfactione accepta et itinere exquisito per diuiciacum quod ex gallis ei maximam fidem habebat ut milium amplius quinquaginta circuitu locis apertis exercitum duceret de quarta uigilia ut dixerat profectus est septimo die cum iter non intermitteret ab exploratoribus certior factus est ariouisti copias a nostris milia passuum iiii et xx abesse cognito caesaris aduentu ariouistus legatos ad eum mittit quod antea de conloquio postulasset id per se fieri licere quoniam propius accessisset seque id sine periculo facere posse existimaret non respuit condicionem caesar iamque eum ad sanitatem reuerti arbitrabatur cum id quod antea petenti denegasset ultro polliceretur magnamque in spem ueniebat pro suis tantis populique romani in eum beneficiis cognitis suis postulatis fore uti pertinacia desisteret dies conloquio dictus est ex eo die quintus interim saepe cum legati ultro citroque inter eos mitterentur ariouistus postulauit ne quem peditem ad conloquium caesar adduceret uereri se ne per insidias ab eo circumueniretur uterque cum equitatu ueniret alia ratione sese non esse uenturum caesar quod neque conloquium interposita causa tolli uolebat neque salutem suam gallorum equitatui committere audebat commodissimum esse statuit omnibus equis gallis equitibus detractis eo legionarios milites legionis x cui quam maxime confidebat imponere ut praesidium quam amicissimum si quid opus facto esset haberet quod cum fieret non inridicule quidam ex militibus x legionis dixit plus quam pollicitus esset caesarem facere pollicitum se in cohortis praetoriae loco x legionem habiturum ad equum rescribere planities erat magna et in ea tumulus terrenus satis grandis hic locus aequum fere spatium a castris ariouisti et caesaris aberat eo ut erat dictum ad conloquium uenerunt legionem caesar quam equis deuexerat passibus cc ab eo tumulo constituit item equites ariouisti pari interuallo constiterunt ariouistus ex equis ut conloquerentur et praeter se denos ad conloquium adducerent postulauit ubi eo uentum est caesar initio orationis sua senatusque in eum beneficia commemorauit quod rex appellatus esset a senatu quod amicus quod munera amplissime missa quam rem et paucis contigisse et pro magnis hominum officiis consuesse tribui docebat illum cum neque aditum neque causam postulandi iustam haberet beneficio ac liberalitate sua ac senatus ea praemia consecutum docebat etiam quam ueteres quamque iustae causae necessitudinis ipsis cum haeduis intercederent quae senatus consulta quotiens quamque honorifica in eos facta essent ut omni tempore totius galliae principatum haedui tenuissent prius etiam quam nostram amicitiam adpetissent populi romani hanc esse consuetudinem ut socios atque amicos non modo sui nihil deperdere sed gratia dignitate honore auctiores uelit esse quod uero ad amicitiam populi romani attulissent id iis eripi quis pati posset postulauit deinde eadem quae legatis in mandatis dederat ne aut haeduis aut eorum sociis bellum inferret obsides redderet si nullam partem germanorum domum remittere posset at ne quos amplius rhenum transire pateretur ariouistus ad postulata caesaris pauca respondit de suis uirtutibus multa praedicauit transisse rhenum sese non sua sponte sed rogatum et arcessitum a gallis non sine magna spe magnisque praemiis domum propinquosque reliquisse sedes habere in gallia ab ipsis concessas obsides ipsorum uoluntate datos stipendium capere iure belli quod uictores uictis imponere consuerint non sese gallis sed gallos sibi bellum intulisse omnes galliae ciuitates ad se oppugnandum uenisse ac contra se castra habuisse eas omnes copias a se uno proelio pulsas ac superatas esse si iterum experiri uelint se iterum paratum esse decertare si pace uti uelint iniquum esse de stipendio recusare quod sua uoluntate ad id tempus pependerint amicitiam populi romani sibi ornamento et praesidio non detrimento esse oportere atque se hac spe petisse si per populum romanum stipendium remittatur et dediticii subtrahantur non minus libenter sese recusaturum populi romani amicitiam quam adpetierit quod multitudinem germanorum in galliam traducat id se sui muniendi non galliae oppugnandae causa facere eius rei testimonium esse quod nisi rogatus non uenerit et quod bellum non intulerit sed defenderit se prius in galliam uenisse quam populum romanum numquam ante hoc tempus exercitum populi romani galliae prouinciae finibus egressum quid sibi uellet cur in suas possessiones ueniret prouinciam suam hanc esse galliam sicut illam nostram ut ipsi concedi non oporteret si in nostros fines impetum faceret sic item nos esse iniquos quod in suo iure se interpellaremus quod fratres a senatu haeduos appellatos diceret non se tam barbarum neque tam imperitum esse rerum ut non sciret neque bello allobrogum proximo haeduos romanis auxilium tulisse neque ipsos in iis contentionibus quas haedui secum et cum sequanis habuissent auxilio populi romani usos esse debere se suspicari simulata caesarem amicitia quod exercitum in gallia habeat sui opprimendi causa habere qui nisi decedat atque exercitum deducat ex his regionibus sese illum non pro amico sed pro hoste habiturum quod si eum interfecerit multis sese nobilibus principibusque populi romani gratum esse facturum id se ab ipsis per eorum nuntios compertum habere quorum omnium gratiam atque amicitiam eius morte redimere posset quod si decessisset et liberam possessionem galliae sibi tradidisset magno se illum praemio remuneraturum et quaecumque bella geri uellet sine ullo eius labore et periculo confecturum multa a caesare in eam sententiam dicta sunt quare negotio desistere non posset neque suam neque populi romani consuetudinem pati ut optime meritos socios desereret neque se iudicare galliam