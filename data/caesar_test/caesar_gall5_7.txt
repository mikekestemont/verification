conspicitur dempta ad ciceronem defertur ille perlectam in conuentu militum recitat maximaque omnes laetitia adficit tum fumi incendiorum procul uidebantur quae res omnem dubitationem aduentus legionum expulit galli re cognita per exploratores obsidionem relinquunt ad caesarem omnibus copiis contendunt hae erant armata circiter milia lx cicero data facultate gallum ab eodem verticone quem supra demonstrauimus repetit qui litteras ad caesarem deferat hunc admonet iter caute diligenterque faciat perscribit in litteris hostes ab se discessisse omnemque ad eum multitudinem conuertisse quibus litteris circiter media nocte caesar adlatis suos facit certiores eosque ad dimicandum animo confirmat postero die luce prima mouet castra et circiter milia passuum quattuor progressus trans uallem et riuum multitudinem hostium conspicatur erat magni periculi res tantulis copiis iniquo loco dimicare tum quoniam obsidione liberatum ciceronem sciebat aequo animo remittendum de celeritate existimabat consedit et quam aequissimo loco potest castra communit atque haec etsi erant exigua per se uix hominum milium septem praesertim nullis cum impedimentis tamen angustiis uiarum quam maxime potest contrahit eo consilio ut in summam contemptionem hostibus ueniat interim speculatoribus in omnes partes dimissis explorat quo commodissime itinere uallem transire possit eo die paruulis equestribus proeliis ad aquam factis utrique sese suo loco continent galli quod ampliores copias quae nondum conuenerant exspectabant caesar si forte timoris simulatione hostes in suum locum elicere posset ut citra uallem pro castris proelio contenderet si id efficere non posset ut exploratis itineribus minore cum periculo uallem riuumque transiret prima luce hostium equitatus ad castra accedit proeliumque cum nostris equitibus committit caesar consulto equites cedere seque in castra recipere iubet simul ex omnibus partibus castra altiore uallo muniri portasque obstrui atque in his administrandis rebus quam maxime concursari et cum simulatione agi timoris iubet quibus omnibus rebus hostes inuitati copias traducunt aciemque iniquo loco constituunt nostris uero etiam de uallo deductis propius accedunt et tela intra munitionem ex omnibus partibus coniciunt praeconibusque circummissis pronuntiari iubent seu quis gallus seu romanus uelit ante horam tertiam ad se transire sine periculo licere post id tempus non fore potestatem ac sic nostros contempserunt ut obstructis in speciem portis singulis ordinibus caespitum quod ea non posse introrumpere uidebantur alii uallum manu scindere alii fossas complere inciperent tum caesar omnibus portis eruptione facta equitatuque emisso celeriter hostes in fugam dat sic uti omnino pugnandi causa resisteret nemo magnumque ex eis numerum occidit atque omnes armis exuit longius prosequi ueritus quod siluae paludesque intercedebant neque etiam paruulo detrimento illorum locum relinqui uidebat omnibus suis incolumibus copiis eodem die ad ciceronem peruenit institutas turres testudines munitionesque hostium admiratur legione producta cognoscit non decimum quemque esse reliquum militem sine uulnere ex his omnibus iudicat rebus quanto cum periculo et quanta cum uirtute res sint administratae ciceronem pro eius merito legionemque collaudat centuriones singillatim tribunosque militum appellat quorum egregiam fuisse uirtutem testimonio ciceronis cognouerat de casu sabini et cottae certius ex captiuis cognoscit postero die contione habita rem gestam proponit milites consolatur et confirmat quod detrimentum culpa et temeritate legati sit acceptum hoc aequiore animo ferendum docet quod beneficio deorum immortalium et uirtute eorum expiato incommodo neque hostibus diutina laetatio neque ipsis longior dolor relinquatur interim ad labienum per remos incredibili celeritate de uictoria caesaris fama perfertur ut cum ab hibernis ciceronis milia passuum abesset circiter lx eoque post horam nonam diei caesar peruenisset ante mediam noctem ad portas castrorum clamor oreretur quo clamore significatio uictoriae gratulatioque ab remis labieno fieret hac fama ad treueros perlata indutiomarus qui postero die castra labieni oppugnare decreuerat noctu profugit copiasque omnes in treueros reducit caesar fabium cum sua legione remittit in hiberna ipse cum tribus legionibus circum samarobriuam trinis hibernis hiemare constituit et quod tanti motus galliae exstiterant totam hiemem ipse ad exercitum manere decreuit nam illo incommodo de sabini morte perlato omnes fere galliae ciuitates de bello consultabant nuntios legationesque in omnes partes dimittebant et quid reliqui consili caperent atque unde initium belli fieret explorabant nocturnaque in locis desertis concilia habebant neque ullum fere totius hiemis tempus sine sollicitudine caesaris intercessit quin aliquem de consiliis ac motu gallorum nuntium acciperet in his ab lucio roscio quem legioni tertiae decimae praefecerat certior factus est magnas gallorum copias earum ciuitatum quae armoricae appellantur oppugnandi sui causa conuenisse neque longius milia passuum octo ab hibernis suis afuisse sed nuntio allato de uictoria caesaris discessisse adeo ut fugae similis discessus uideretur at caesar principibus cuiusque ciuitatis ad se euocatis alias territando cum se scire quae fierent denuntiaret alias cohortando magnam partem galliae in officio tenuit tamen senones quae est ciuitas in primis firma et magnae inter gallos auctoritatis cauarinum quem caesar apud eos regem constituerat cuius frater moritasgus aduentu in galliam caesaris cuiusque maiores regnum obtinuerant interficere publico consilio conati cum ille praesensisset ac profugisset usque ad fines insecuti regno domoque expulerunt et missis ad caesarem satisfaciendi causa legatis cum is omnem ad se senatum uenire iussisset dicto audientes non fuerunt tantum apud homines barbaros ualuit esse aliquos repertos principes inferendi belli tantamque omnibus uoluntatum commutationem attulit ut praeter aeduos et remos quos praecipuo semper honore caesar habuit alteros pro uetere ac perpetua erga populum romanum fide alteros pro recentibus gallici belli officiis nulla fere ciuitas fuerit non suspecta nobis idque adeo haud scio mirandumne sit cum compluribus aliis de causis tum maxime quod ei qui uirtute belli omnibus gentibus praeferebantur tantum se eius opinionis deperdidisse ut a populo romano imperia perferrent grauissime dolebant treueri uero atque indutiomarus totius hiemis nullum tempus intermiserunt quin trans rhenum legatos mitterent ciuitates sollicitarent pecunias pollicerentur magna parte exercitus nostri interfecta multo minorem superesse dicerent partem neque tamen ulli ciuitati germanorum persuaderi potuit ut rhenum transiret cum se bis expertos dicerent ariouisti bello et tencterorum transitu non esse amplius fortunam temptaturos hac spe lapsus indutiomarus nihilo minus copias cogere exercere a finitimis equos parare exules damnatosque tota gallia magnis praemiis ad se allicere coepit ac tantam sibi iam his rebus in gallia auctoritatem comparauerat ut undique ad eum legationes concurrerent gratiam atque amicitiam publice priuatimque peterent ubi intellexit ultro ad se ueniri altera ex parte senones carnutesque conscientia facinoris instigari