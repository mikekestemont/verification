cum in italiam proficisceretur caesar ser galbam cum legione xii et parte equitatus in nantuates veragros sedunosque misit qui a finibus allobrogum et lacu lemanno et flumine rhodano ad summas alpes pertinent causa mittendi fuit quod iter per alpes quo magno cum periculo magnisque cum portoriis mercatores ire consuerant patefieri uolebat huic permisit si opus esse arbitraretur uti in his locis legionem hiemandi causa conlocaret galba secundis aliquot proeliis factis castellisque compluribus eorum expugnatis missis ad eum undique legatis obsidibusque datis et pace facta constituit cohortes duas in nantuatibus conlocare et ipse cum reliquis eius legionis cohortibus in uico veragrorum qui appellatur octodurus hiemare qui uicus positus in ualle non magna adiecta planitie altissimis montibus undique continetur cum hic in duas partes flumine diuideretur alteram partem eius uici gallis ad hiemandum concessit alteram uacuam ab his relictam cohortibus attribuit eum locum uallo fossaque muniuit cum dies hibernorum complures transissent frumentumque eo comportari iussisset subito per exploratores certior factus est ex ea parte uici quam gallis concesserat omnes noctu discessisse montesque qui impenderent a maxima multitudine sedunorum et veragrorum teneri id aliquot de causis acciderat ut subito galli belli renouandi legionisque opprimendae consilium caperent primum quod legionem neque eam plenissimam detractis cohortibus duabus et compluribus singillatim qui commeatus petendi causa missi erant absentibus propter paucitatem despiciebant tum etiam quod propter iniquitatem loci cum ipsi ex montibus in uallem decurrerent et tela coicerent ne primum quidem impetum suum posse sustineri existimabant accedebat quod suos ab se liberos abstractos obsidum nomine dolebant et romanos non solum itinerum causa sed etiam perpetuae possessionis culmina alpium occupare conari et ea loca finitimae prouinciae adiungere sibi persuasum habebant his nuntiis acceptis galba cum neque opus hibernorum munitionesque plene essent perfectae neque de frumento reliquoque commeatu satis esset prouisum quod deditione facta obsidibusque acceptis nihil de bello timendum existimauerat consilio celeriter conuocato sententias exquirere coepit quo in consilio cum tantum repentini periculi praeter opinionem accidisset ac iam omnia fere superiora loca multitudine armatorum completa conspicerentur neque subsidio ueniri neque commeatus supportari interclusis itineribus possent prope iam desperata salute non nullae eius modi sententiae dicebantur ut impedimentis relictis eruptione facta isdem itineribus quibus eo peruenissent ad salutem contenderent maiori tamen parti placuit hoc reseruato ad extremum casum consilio interim rei euentum experiri et castra defendere breui spatio interiecto uix ut iis rebus quas constituissent conlocandis atque administrandis tempus daretur hostes ex omnibus partibus signo dato decurrere lapides gaesaque in uallum coicere nostri primo integris uiribus fortiter propugnare neque ullum flustra telum ex loco superiore mittere et quaecumque pars castrorum nudata defensoribus premi uidebatur eo occurrere et auxilium ferre sed hoc superari quod diuturnitate pugnae hostes defessi proelio excedebant alii integris uiribus succedebant quarum rerum a nostris propter paucitatem fieri nihil poterat ac non modo defesso ex pugna excedendi sed ne saucio quidem eius loci ubi constiterat relinquendi ac sui recipiendi facultas dabatur cum iam amplius horis sex continenter pugnaretur ac non solum uires sed etiam tela nostros deficerent atque hostes acrius instarent languidioribusque nostris uallum scindere et fossas complere coepissent resque esset iam ad extremum perducta casum p sextius baculus primi pili centurio quem neruico proelio compluribus confectum uulneribus diximus et item c volusenus tribunus militum uir et consilii magni et uirtutis ad galbam accurrunt atque unam esse spem salutis docent si eruptione facta extremum auxilium experirentur itaque conuocatis centurionibus celeriter milites certiores facit paulisper intermitterent proelium ac tantum modo tela missa exciperent seque ex labore reficerent post dato signo ex castris erumperent atque omnem spem salutis in uirtute ponerent quod iussi sunt faciunt ac subito omnibus portis eruptione facta neque cognoscendi quid fieret neque sui colligendi hostibus facultatem relinquunt ita commutata fortuna eos qui in spem potiundorum castrorum uenerant undique circumuentos intercipiunt et ex hominum milibus amplius xxx quem numerum barbarorum ad castra uenisse constabat plus tertia parte interfecta reliquos perterritos in fugam coiciunt ac ne in locis quidem superioribus consistere patiuntur sic omnibus hostium copiis fusis armisque exutis se intra munitiones suas recipiunt quo proelio facto quod saepius fortunam temptare galba nolebat atque alio se in hiberna consilio uenisse meminerat aliis occurrisse rebus uidebat maxime frumenti commeatusque inopia permotus postero die omnibus eius uici aedificiis incensis in prouinciam reuerti contendit ac nullo hoste prohibente aut iter demorante incolumem legionem in nantuates inde in allobroges perduxit ibique hiemauit his rebus gestis cum omnibus de causis caesar pacatam galliam existimaret superatis belgis expulsis germanis uictis in alpibus sedunis atque ita inita hieme in illyricum profectus esset quod eas quoque nationes adire et regiones cognoseere uolebat subitum bellum in gallia coortum est eius belli haec fuit causa p crassus adulescens cum legione vii proximus mare oceanum in andibus hiemabat is quod in his locis inopia frumenti erat praefectos tribunosque militum complures in finitimas ciuitates frumenti causa dimisit quo in numero est t terrasidius missus in esuuios m trebius gallus in coriosolites q velanius cum t silio in venetos huius est ciuitatis longe amplissima auctoritas omnis orae maritimae regionum earum quod et naues habent veneti plurimas quibus in britanniam nauigare consuerunt et scientia atque usu rerum nauticarum ceteros antecedunt et in magno impetu maris atque aperto paucis portibus interiectis quos tenent ipsi omnes fere qui eo mari uti consuerunt habent uectigales ab his fit initium retinendi silii atque velanii quod per eos suos se obsides quos crasso dedissent recuperaturos existimabant horum auctoritate finitimi adducti ut sunt gallorum subita et repentina consilia eadem de causa trebium terrasidiumque retinent et celeriter missis legatis per suos principes inter se coniurant nihil nisi communi consilio acturos eundemque omnes fortunae exitum esse laturos reliquasque ciuitates sollicitant ut in ea libertate quam a maioribus acceperint permanere quam romanorum seruitutem perferre malint omni ora maritima celeriter ad suam sententiam perducta communem legationem ad p crassum mittunt si uelit suos recuperare obsides sibi remittat quibus de rebus caesar a crasso certior factus quod ipse aberat longius naues interim longas aedificari in flumine ligeri quod influit in oceanum remiges ex prouincia institui nautas gubernatoresque comparari iubet his rebus celeriter administratis ipse cum primum per anni tempus potuit ad exercitum