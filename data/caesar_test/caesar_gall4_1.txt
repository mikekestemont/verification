ea quae secuta est hieme qui fuit annus cn pompeio m crasso consulibus usipetes germani et item tencteri magna cum multitudine hominum flumen rhenum transierunt non longe a mari quo rhenus influit causa transeundi fuit quod ab suebis complures annos exagitati bello premebantur et agri cultura prohibebantur sueborum gens est longe maxima et bellicosissima germanorum omnium hi centum pagos habere dicuntur ex quibus quotannis singula milia armatorum bellandi causa ex finibus educunt reliqui qui domi manserunt se atque illos alunt hi rursus in uicem anno post in armis sunt illi domi remanent sic neque agri cultura nec ratio atque usus belli intermittitur sed priuati ac separati agri apud eos nihil est neque longius anno remanere uno in loco colendi causa licet neque multum frumento sed maximam partem lacte atque pecore uiuunt multum sunt in uenationibus quae res et cibi genere et cotidiana exercitatione et libertate uitae quod a pueris nullo officio aut disciplina adsuefacti nihil omnino contra uoluntatem faciunt et uires alit et immani corporum magnitudine homines efficit atque in eam se consuetudinem adduxerunt ut locis frigidissimis neque uestitus praeter pelles habeant quicquam quarum propter exiguitatem magna est corporis pars aperta et lauentur in fluminibus mercatoribus est aditus magis eo ut quae bello ceperint quibus uendant habeant quam quo ullam rem ad se importari desiderent quin etiam iumentis quibus maxime galli delectantur quaeque impenso parant pretio germani importatis non utuntur sed quae sunt apud eos nata parua atque deformia haec cotidiana exercitatione summi ut sint laboris efficiunt equestribus proeliis saepe ex equis desiliunt ac pedibus proeliantur equos eodem remanere uestigio adsuefecerunt ad quos se celeriter cum usus est recipiunt neque eorum moribus turpius quicquam aut inertius habetur quam ephippiis uti itaque ad quemuis numerum ephippiatorum equitum quamuis pauci adire audent vinum omnino ad se importari non patiuntur quod ea re ad laborem ferendum remollescere homines atque effeminari arbitrantur publice maximam putant esse laudem quam latissime a suis finibus uacare agros hac re significari magnum numerum ciuitatum suam uim sustinere non posse itaque una ex parte a suebis circiter milia passuum c agri uacare dicuntur ad alteram partem succedunt ubii quorum fuit ciuitas ampla atque florens ut est captus germanorum ii paulo quamquam sunt eiusdem generis sunt ceteris humaniores propterea quod rhenum attingunt multum ad eos mercatores uentitant et ipsi propter propinquitatem quod gallicis sunt moribus adsuefacti hos cum suebi multis saepe bellis experti propter amplitudinem grauitatem ciuitatis finibus expellere non potuissent tamen uectigales sibi fecerunt ac multo humiliores infirmiores redegerunt in eadem causa fuerunt usipetes et tencteri quos supra diximus qui complures annos sueborum uim sustinuerunt ad extremum tamen agris expulsi et multis locis germaniae triennium uagati ad rhenum peruenerunt quas regiones menapii incolebant hi ad utramque ripam fluminis agros aedificia uicosque habebant sed tantae multitudinis aduentu perterriti ex iis aedificiis quae trans flumen habuerant demigrauerant et cis rhenum dispositis praesidiis germanos transire prohibebant illi omnia experti cum neque ui contendere propter inopiam nauium neque clam transire propter custodias menapiorum possent reuerti se in suas sedes regionesque simulauerunt et tridui uiam progressi rursus reuerterunt atque omni hoc itinere una nocte equitatu confecto inscios inopinantes menapios oppresserunt qui de germanorum discessu per exploratores certiores facti sine metu trans rhenum in suos uicos remigrauerant his interfectis nauibus eorum occupatis prius quam ea pars menapiorum quae citra rhenum erat certior fieret flumen transierunt atque omnibus eorum aedificiis occupatis reliquam partem hiemis se eorum copiis aluerunt his de rebus caesar certior factus et infirmitatem gallorum ueritus quod sunt in consiliis capiendis mobiles et nouis plerumque rebus student nihil his committendum existimauit est enim hoc gallicae consuetudinis uti et uiatores etiam inuitos consistere cogant et quid quisque eorum de quaque re audierit aut cognouerit quaerant et mercatores in oppidis uulgus circumsistat quibus ex regionibus ueniant quas ibi res cognouerint pronuntiare cogat his rebus atque auditionibus permoti de summis saepe rebus consilia ineunt quorum eos in uestigio paenitere necesse est cum incertis rumoribus seruiant et pleri ad uoluntatem eorum ficta respondeant qua consuetudine cognita caesar ne grauiori bello occurreret maturius quam consuerat ad exercitum proficiscitur eo cum uenisset ea quae fore suspicatus erat facta cognouit missas legationes ab non nullis ciuitatibus ad germanos inuitatosque eos uti ab rheno discederent omnia quae postulassent ab se fore parata qua spe adducti germani latius iam uagabantur et in fines eburonum et condrusorum qui sunt treuerorum clientes peruenerant principibus gallice euocatis caesar ea quae cognouerat dissimulanda sibi existimauit eorumque animis permulsis et confirmatis equitatu imperato bellum cum germanis gerere constituit re frumentaria comparata equitibusque delectis iter in ea loca facere coepit quibus in locis esse germanos audiebat a quibus cum paucorum dierum iter abesset legati ab iis uenerunt quorum haec fuit oratio germanos neque priores populo romano bellum inferre neque tamen recusare si lacessantur quin armis contendant quod germanorum consuetudo haec sit a maioribus tradita quicumque bellum inferant resistere neque deprecari haec tamen dicere uenisse inuitos eiectos domo si suam gratiam romani uelint posse iis utiles esse amicos uel sibi agros attribuant uel patiantur eos tenere quos armis possederint sese unis suebis concedere quibus ne di quidem immortales pares esse possint reliquum quidem in terris esse neminem quem non superare possint ad haec caesar quae uisum est respondit sed exitus fuit orationis sibi nullam cum iis amicitiam esse posse si in gallia remanerent neque uerum esse qui suos fines tueri non potuerint alienos occupare neque ullos in gallia uacare agros qui dari tantae praesertim multitudini sine iniuria possint sed licere si uelint in ubiorum finibus considere quorum sint legati apud se et de sueborum iniuriis querantur et a se auxilium petant hoc se ubiis imperaturus legati haec se ad suos relaturos dixerunt et re deliberata post diem tertium ad caesarem reuersuros interea ne propius se castra moueret petierunt ne id quidem caesar ab se impetrari posse dixit cognouerat enim magnam partem equitatus ab iis aliquot diebus ante praedandi frumentandi causa ad ambiuaritos trans mosam missam hos expectari equites atque eius rei causa moram interponi arbitrabatur mosa profluit ex monte vosego qui est in finibus lingonum et parte quadam ex rheno