circumsistunt hominem atque interficiunt at equites aedui ad caesarem omnes reuertuntur his rebus gestis labieno in continente cum tribus legionibus et equitum milibus duobus relicto ut portus tueretur et rem frumentariam prouideret quaeque in gallia gererentur cognosceret consiliumque pro tempore et pro re caperet ipse cum quinque legionibus et pari numero equitum quem in continenti reliquerat ad solis occasum naues soluit et leni africo prouectus media circiter nocte uento intermisso cursum non tenuit et longius delatus aestu orta luce sub sinistra britanniam relictam conspexit tum rursus aestus commutationem secutus remis contendit ut eam partem insulae caperet qua optimum esse egressum superiore aestate cognouerat qua in re admodum fuit militum uirtus laudanda qui uectoriis grauibusque nauigiis non intermisso remigandi labore longarum nauium cursum adaequarunt accessum est ad britanniam omnibus nauibus meridiano fere tempore neque in eo loco hostis est uisus sed ut postea caesar ex captiuis cognouit cum magnae manus eo conuenissent multitudine nauium perterritae quae cum annotinis priuatisque quas sui quisque commodi fecerat amplius octingentae uno erant uisae tempore a litore discesserant ac se in superiora loca abdiderant caesar exposito exercitu et loco castris idoneo capto ubi ex captiuis cognouit quo in loco hostium copiae consedissent cohortibus decem ad mare relictis et equitibus trecentis qui praesidio nauibus essent de tertia uigilia ad hostes contendit eo minus ueritus nauibus quod in litore molli atque aperto deligatas ad ancoram relinquebat et praesidio nauibus q atrium praefecit ipse noctu progressus milia passuum circiter xii hostium copias conspicatus est illi equitatu atque essedis ad flumen progressi ex loco superiore nostros prohibere et proelium committere coeperunt repulsi ab equitatu se in siluas abdiderunt locum nacti egregie et natura et opere munitum quem domestici belli ut uidebantur causa iam ante praeparauerant nam crebris arboribus succisis omnes introitus erant praeclusi ipsi ex siluis rari propugnabant nostrosque intra munitiones ingredi prohibebant at milites legionis septimae testudine facta et aggere ad munitiones adiecto locum ceperunt eosque ex siluis expulerunt paucis uulneribus acceptis sed eos fugientes longius caesar prosequi uetuit et quod loci naturam ignorabat et quod magna parte diei consumpta munitioni castrorum tempus relinqui uolebat postridie eius diei mane tripertito milites equitesque in expeditionem misit ut eos qui fugerant persequerentur his aliquantum itineris progressis cum iam extremi essent in prospectu equites a quinto atrio ad caesarem uenerunt qui nuntiarent superiore nocte maxima coorta tempestate prope omnes naues adflictas atque in litore eiectas esse quod neque ancorae funesque subsisterent neque nautae gubernatoresque uim tempestatis pati possent itaque ex eo concursu nauium magnum esse incommodum acceptum his rebus cognitis caesar legiones equitatumque reuocari atque in itinere resistere iubet ipse ad naues reuertitur eadem fere quae ex nuntiis litterisque cognouerat coram perspicit sic ut amissis circiter xl nauibus reliquae tamen refici posse magno negotio uiderentur itaque ex legionibus fabros deligit et ex continenti alios arcessi iubet labieno scribit ut quam plurimas posset eis legionibus quae sunt apud eum naues instituat ipse etsi res erat multae operae ac laboris tamen commodissimum esse statuit omnes naues subduci et cum castris una munitione coniungi in his rebus circiter dies x consumit ne nocturnis quidem temporibus ad laborem militum intermissis subductis nauibus castrisque egregie munitis easdem copias quas ante praesidio nauibus reliquit ipse eodem unde redierat proficiscitur eo cum uenisset maiores iam undique in eum locum copiae britannorum conuenerant summa imperi bellique administrandi communi consilio permissa cassiuellauno cuius fines a maritimis ciuitatibus flumen diuidit quod appellatur tamesis a mari circiter milia passuum lxxx huic superiore tempore cum reliquis ciuitatibus continentia bella intercesserant sed nostro aduentu permoti britanni hunc toti bello imperioque praefecerant britanniae pars interior ab eis incolitur quos natos in insula ipsi memoria proditum dicunt maritima ab eis qui praedae ac belli inferendi causa ex belgio transierunt qui omnes fere eis nominibus ciuitatum appellantur quibus orti ex ciuitatibus eo peruenerunt et bello illato ibi permanserunt atque agros colere coeperunt hominum est infinita multitudo creberrimaque aedificia fere gallicis consimilia pecorum magnus numerus utuntur aut aere aut nummo aureo aut taleis ferreis ad certum pondus examinatis pro nummo nascitur ibi plumbum album in mediterraneis regionibus in maritimis ferrum sed eius exigua est copia aere utuntur importato materia cuiusque generis ut in gallia est praeter fagum atque abietem leporem et gallinam et anserem gustare fas non putant haec tamen alunt animi uoluptatisque causa loca sunt temperatiora quam in gallia remissioribus frigoribus insula natura triquetra cuius unum latus est contra galliam huius lateris alter angulus qui est ad cantium quo fere omnes ex gallia naues appelluntur ad orientem solem inferior ad meridiem spectat hoc pertinet circiter mila passuum quingenta alterum uergit ad hispaniam atque occidentem solem qua ex parte est hibernia dimidio minor ut aestimatur quam britannia sed pari spatio transmissus atque ex gallia est in britanniam in hoc medio cursu est insula quae appellatur mona complures praeterea minores subiectae insulae existimantur de quibus insulis nonnulli scripserunt dies continuos triginta sub bruma esse noctem nos nihil de eo percontationibus reperiebamus nisi certis ex aqua mensuris breuiores esse quam in continenti noctes uidebamus huius est longitudo lateris ut fert illorum opinio septingentorum milium tertium est contra septentriones cui parti nulla est obiecta terra sed eius angulus lateris maxime ad germaniam spectat hoc milia passuum octingenta in longitudinem esse existimatur ita omnis insula est in circuitu uicies centum milium passuum ex his omnibus longe sunt humanissimi qui cantium incolunt quae regio est maritima omnis neque multum a gallica differunt consuetudine interiores plerique frumenta non serunt sed lacte et carne uiuunt pellibusque sunt uestiti omnes uero se britanni uitro inficiunt quod caeruleum efficit colorem atque hoc horridiores sunt in pugna aspectu capilloque sunt promisso atque omni parte corporis rasa praeter caput et labrum superius uxores habent deni duodenique inter se communes et maxime fratres cum fratribus parentesque cum liberis sed qui sunt ex his nati eorum habentur liberi quo primum uirgo quaeque deducta est equites hostium essedariique acriter proelio cum equitatu nostro in itinere conflixerunt tamen ut nostri omnibus partibus superiores fuerint atque eos in siluas collesque compulerint sed compluribus interfectis cupidius insecuti nonnullos ex suis amiserunt at illi intermisso spatio imprudentibus