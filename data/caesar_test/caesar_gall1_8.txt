potius esse ariouisti quam populi romani bello superatos esse aruernos et rutenos a q fabio maximo quibus populus romanus ignouisset neque in prouinciam redegisset neque stipendium posuisset quod si antiquissimum quodque tempus spectari oporteret populi romani iustissimum esse in gallia imperium si iudicium senatus obseruari oporteret liberam debere esse galliam quam bello uictam suis legibus uti uoluisset dum haec in conloquio geruntur caesari nuntiatum est equites ariouisti propius tumulum accedere et ad nostros adequitare lapides telaque in nostros coicere caesar loquendi finem fecit seque ad suos recepit suisque imperauit ne quod omnino telum in hostes reicerent nam etsi sine ullo periculo legionis delectae cum equitatu proelium fore uidebat tamen committendum non putabat ut pulsis hostibus dici posset eos ab se per fidem in conloquio circumuentos postea quam in uulgus militum elatum est qua arrogantia in conloquio ariouistus usus omni gallia romanis interdixisset impetumque in nostros eius equites fecissent eaque res conloquium ut diremisset multo maior alacritas studiumque pugnandi maius exercitui iniectum est biduo post ariouistus ad caesarem legatos misit uelle se de iis rebus quae inter eos egi coeptae neque perfectae essent agere cum eo uti aut iterum conloquio diem constitueret aut si id minus uellet ex suis legatis aliquem ad se mitteret conloquendi caesari causa uisa non est et eo magis quod pridie eius diei germani retineri non potuerant quin tela in nostros coicerent legatum ex suis sese magno cum periculo ad eum missurum et hominibus feris obiecturum existimabat commodissimum uisum est c valerium procillum c valerii caburi filium summa uirtute et humanitate adulescentem cuius pater a c valerio flacco ciuitate donatus erat et propter fidem et propter linguae gallicae scientiam qua multa iam ariouistus longinqua consuetudine utebatur et quod in eo peccandi germanis causa non esset ad eum mittere et una m metium qui hospitio ariouisti utebatur his mandauit quae diceret ariouistus cognoscerent et ad se referrent quos cum apud se in castris ariouistus conspexisset exercitu suo praesente conclamauit quid ad se uenirent an speculandi causa conantes dicere prohibuit et in catenas coniecit eodem die castra promouit et milibus passuum vi a caesaris castris sub monte consedit postridie eius diei praeter castra caesaris suas copias traduxit et milibus passuum duobus ultra eum castra fecit eo consilio uti frumento commeatuque qui ex sequanis et haeduis supportaretur caesarem intercluderet ex eo die dies continuos v caesar pro castris suas copias produxit et aciem instructam habuit ut si uellet ariouistus proelio contendere ei potestas non deesset ariouistus his omnibus diebus exercitum castris continuit equestri proelio cotidie contendit genus hoc erat pugnae quo se germani exercuerant equitum milia erant vi totidem numero pedites uelocissimi ac fortissimi quos ex omni copia singuli singulos suae salutis causa delegerant cum his in proeliis uersabantur ad eos se equites recipiebant hi si quid erat durius concurrebant si qui grauiore uulnere accepto equo deciderat circumsistebant si quo erat longius prodeundum aut celerius recipiendum tanta erat horum exercitatione celeritas ut iubis subleuati equorum cursum adaequarent ubi eum castris se tenere caesar intellexit ne diutius commeatu prohiberetur ultra eum locum quo in loco germani consederant circiter passus dc ab his castris idoneum locum delegit acieque triplici instructa ad eum locum uenit primam et secundam aciem in armis esse tertiam castra munire iussit hic locus ab hoste circiter passus dc uti dictum est aberat eo circiter hominum xvi milia expedita cum omni equitatu ariouistus misit quae copiae nostros terrerent et munitione prohiberent nihilo setius caesar ut ante constituerat duas acies hostem propulsare tertiam opus perficere iussit munitis castris duas ibi legiones reliquit et partem auxiliorum quattuor reliquas legiones in castra maiora reduxit proximo die instituto suo caesar ex castris utrisque copias suas eduxit paulumque a maioribus castris progressus aciem instruxit hostibusque pugnandi potestatem fecit ubi ne tum quidem eos prodire intellexit circiter meridiem exercitum in castra reduxit tum demum ariouistus partem suarum copiarum quae castra minora oppugnaret misit acriter utrimque usque ad uesperum pugnatum est solis occasu suas copias ariouistus multis et inlatis et acceptis uulneribus in castra reduxit cum ex captiuis quaereret caesar quam ob rem ariouistus proelio non decertaret hanc reperiebat causam quod apud germanos ea consuetudo esset ut matres familiae eorum sortibus et uaticinationibus declararent utrum proelium committi ex usu esset necne eas ita dicere non esse fas germanos superare si ante nouam lunam proelio contendissent postridie eius diei caesar praesidio utrisque castris quod satis esse uisum est reliquit alarios omnes in conspectu hostium pro castris minoribus constituit quod minus multitudine militum legionariorum pro hostium numero ualebat ut ad speciem alariis uteretur ipse triplici instructa acie usque ad castra hostium accessit tum demum necessario germani suas copias castris eduxerunt generatimque constituerunt paribus interuallis harudes marcomanos tribocos vangiones nemetes sedusios suebos omnemque aciem suam raedis et carris circumdederunt ne qua spes in fuga relinqueretur eo mulieres imposuerunt quae ad proelium proficiscentes milites passis manibus flentes implorabant ne se in seruitutem romanis traderent caesar singulis legionibus singulos legatos et quaestorem praefecit uti eos testes suae quisque uirtutis haberet ipse a dextro cornu quod eam partem minime firmam hostium esse animaduerterat proelium commisit ita nostri acriter in hostes signo dato impetum fecerunt itaque hostes repente celeriterque procurrerunt ut spatium pila in hostes coiciendi non daretur relictis pilis comminus gladiis pugnatum est at germani celeriter ex consuetudine sua phalange facta impetus gladiorum exceperunt reperti sunt complures nostri qui in phalanga insilirent et scuta manibus reuellerent et desuper uulnerarent cum hostium acies a sinistro cornu pulsa atque in fugam coniecta esset a dextro cornu uehementer multitudine suorum nostram aciem premebant id cum animaduertisset p crassus adulescens qui equitatui praeerat quod expeditior erat quam ii qui inter aciem uersabantur tertiam aciem laborantibus nostris subsidio misit ita proelium restitutum est atque omnes hostes terga uerterunt nec prius fugere destiterunt quam ad flumen rhenum milia passuum ex eo loco circiter l peruenerunt ibi perpauci aut uiribus confisi tranare contenderunt aut lintribus inuentis sibi salutem reppererunt in his fuit ariouistus qui nauiculam deligatam ad ripam nactus ea profugit reliquos omnes consecuti equites nostri interfecerunt duae fuerunt ariouisti uxores una sueba natione quam domo secum eduxerat altera