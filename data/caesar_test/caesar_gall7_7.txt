ex omnibus urbis partibus orto clamore qui longius aberant repentino tumultu perterriti cum hostem intra portas esse existimarent sese ex oppido eiecerunt matres familiae de muro uestem argentumque iactabant et pectore nudo prominentes passis manibus obtestabantur romanos ut sibi parcerent neu sicut auarici fecissent ne a mulieribus quidem atque infantibus abstinerent nonnullae de muris per manus demissae sese militibus tradebant lucius fabius centurio legionis viii quem inter suos eo die dixisse constabat excitari se auaricensibus praemiis neque commissurum ut prius quisquam murum ascenderet tres suos nactus manipulares atque ab eis subleuatus murum ascendit hos ipse rursus singulos exceptans in murum extulit interim ei qui ad alteram partem oppidi ut supra demonstrauimus munitionis causa conuenerant primo exaudito clamore inde etiam crebris nuntiis incitati oppidum a romanis teneri praemissis equitibus magno concursu eo contenderunt eorum ut quisque primus uenerat sub muro consistebat suorumque pugnantium numerum augebat quorum cum magna multitudo conuenisset matres familiae quae paulo ante romanis de muro manus tendebant suos obtestari et more gallico passum capillum ostentare liberosque in conspectum proferre coeperunt erat romanis nec loco nec numero aequa contentio simul et cursu et spatio pugnae defatigati non facile recentes atque integros sustinebant caesar cum iniquo loco pugnari hostiumque augeri copias uideret praemetuens suis ad titum sextium legatum quem minoribus castris praesidio reliquerat misit ut cohortes ex castris celeriter educeret et sub infimo colle ab dextro latere hostium constitueret ut si nostros loco depulsos uidisset quo minus libere hostes insequerentur terreret ipse paulum ex eo loco cum legione progressus ubi constiterat euentum pugnae exspectabat cum acerrime comminus pugnaretur hostes loco et numero nostri uirtute confiderent subito sunt aedui uisi ab latere nostris aperto quos caesar ab dextra parte alio ascensu manus distinendae causa miserat hi similitudine armorum uehementer nostros perterruerunt ac tametsi dextris humeris exsertis animaduertebantur quod insigne pacatum esse consuerat tamen id ipsum sui fallendi causa milites ab hostibus factum existimabant eodem tempore lucius fabius centurio quique una murum ascenderant circumuenti atque interfecti muro praecipitabantur marcus petronius eiusdem legionis centurio cum portam excidere conatus esset a multitudine oppressus ac sibi desperans multis iam uulneribus acceptis manipularibus suis qui illum secuti erant quoniam inquit me una uobiscum seruare non possum uestrae quidem certe uitae prospiciam quos cupiditate gloriae adductus in periculum deduxi vos data facultate uobis consulite simul in medios hostes irrupit duobusque interfectis reliquos a porta paulum summouit conantibus auxiliari suis frustra inquit meae uitae subuenire conamini quem iam sanguis uiresque deficiunt proinde abite dum est facultas uosque ad legionem recipite ita pugnans post paulum concidit ac suis saluti fuit nostri cum undique premerentur xlvi centurionibus amissis deiecti sunt loco sed intolerantius gallos insequentes legio decima tardauit quae pro subsidio paulo aequiore loco constiterat hanc rursus xiii legionis cohortes exceperunt quae ex castris minoribus eductae cum tito sextio legato ceperant locum superiorem legiones ubi primum planitiem attigerunt infestis contra hostes signis constiterunt vercingetorix ab radicibus collis suos intra munitiones reduxit eo die milites sunt paulo minus septingenti desiderati postero die caesar contione aduocata temeritatem cupiditatemque militum reprehendit quod sibi ipsi iudicauissent quo procedendum aut quid agendum uideretur neque signo recipiendi dato constitissent neque ab tribunis militum legatisque retineri potuissent exposuit quid iniquitas loci posset quid ipse ad auaricum sensisset cum sine duce et sine equitatu deprehensis hostibus exploratam uictoriam dimisisset ne paruum modo detrimentum in contentione propter iniquitatem loci accideret quanto opere eorum animi magnitudinem admiraretur quos non castrorum munitiones non altitudo montis non murus oppidi tardare potuisset tanto opere licentiam arrogantiamque reprehendere quod plus se quam imperatorem de uictoria atque exitu rerum sentire existimarent nec minus se ab milite modestiam et continentiam quam uirtutem atque animi magnitudinem desiderare hac habita contione et ad extremam orationem confirmatis militibus ne ob hanc causam animo permouerentur neu quod iniquitas loci attulisset id uirtuti hostium tribuerent eadem de profectione cogitans quae ante senserat legiones ex castris eduxit aciemque idoneo loco constituit cum vercingetorix nihil magis in aequum locum descenderet leui facto equestri proelio atque secundo in castra exercitum reduxit cum hoc idem postero die fecisset satis ad gallicam ostentationem minuendam militumque animos confirmandos factum existimans in aeduos mouit castra ne tum quidem insecutis hostibus tertio die ad flumen elauer uenit pontem refecit exercitumque traduxit ibi a viridomaro atque eporedorige aeduis appellatus discit cum omni equitatu litauiccum ad sollicitandos aeduos profectum opus esse ipsos antecedere ad confirmandam ciuitatem etsi multis iam rebus perfidiam aeduorum perspectam habebat atque horum discessu admaturari defectionem ciuitatis existimabat tamen eos retinendos non constituit ne aut inferre iniuriam uideretur aut dare timoris aliquam suspicionem discedentibus his breuiter sua in aeduos merita exposuit quos et quam humiles accepisset compulsos in oppida multatos agris omnibus ereptis copiis imposito stipendio obsidibus summa cum contumelia extortis et quam in fortunam quamque in amplitudinem deduxisset ut non solum in pristinum statum redissent sed omnium temporum dignitatem et gratiam antecessisse uiderentur his datis mandatis eos ab se dimisit nouiodunum erat oppidum aeduorum ad ripas ligeris opportuno loco positum huc caesar omnes obsides galliae frumentum pecuniam publicam suorum atque exercitus impedimentorum magnam partem contulerat huc magnum numerum equorum huius belli causa in italia atque hispania coemptum miserat eo cum eporedorix viridomarusque uenissent et de statu ciuitatis cognouissent litauiccum bibracti ab aeduis receptum quod est oppidum apud eos maximae auctoritatis conuictolitauim magistratum magnamque partem senatus ad eum conuenisse legatos ad vercingetorigem de pace et amicitia concilianda publice missos non praetermittendum tantum commodum existimauerunt itaque interfectis nouioduni custodibus quique eo negotiandi causa conuenerant pecuniam atque equos inter se partiti sunt obsides ciuitatum bibracte ad magistratum deducendos curauerunt oppidum quod a se teneri non posse iudicabant ne cui esset usui romanis incenderunt frumenti quod subito potuerunt nauibus auexerunt reliquum flumine atque incendio corruperunt ipsi ex finitimis regionibus copias cogere praesidia custodiasque ad ripas ligeris disponere equitatumque omnibus locis iniciendi timoris causa ostentare coeperunt si ab re frumentaria romanos excludere aut adductos inopia in prouinciam expellere possent quam ad spem multum eos adiuuabat quod liger ex niuibus creuerat ut omnino uado non posse transiri uideretur quibus rebus cognitis caesar maturandum sibi censuit si esset in perficiendis pontibus periclitandum ut prius