ad montem iuram qui fines sequanorum ab heluetiis diuidit milia passuum xviiii murum in altitudinem pedum sedecim fossamque perducit eo opere perfecto praesidia disponit castella communit quo facilius si se inuito transire conentur prohibere possit ubi ea dies quam constituerat cum legatis uenit et legati ad eum reuerterunt negat se more et exemplo populi romani posse iter ulli per prouinciam dare et si uim facere conentur prohibiturum ostendit heluetii ea spe deiecti nauibus iunctis ratibusque compluribus factis alii uadis rhodani qua minima altitudo fluminis erat non numquam interdiu saepius noctu si perrumpere possent conati operis munitione et militum concursu et telis repulsi hoc conatu destiterunt relinquebatur una per sequanos uia qua sequanis inuitis propter angustias ire non poterant his cum sua sponte persuadere non possent legatos ad dumnorigem haeduum mittunt ut eo deprecatore a sequanis impetrarent dumnorix gratia et largitione apud sequanos plurimum poterat et heluetiis erat amicus quod ex ea ciuitate orgetorigis filiam in matrimonium duxerat et cupiditate regni adductus nouis rebus studebat et quam plurimas ciuitates suo beneficio habere obstrictas uolebat itaque rem suscipit et a sequanis impetrat ut per fines suos heluetios ire patiantur obsidesque uti inter sese dent perficit sequani ne itinere heluetios prohibeant heluetii ut sine maleficio et iniuria transeant caesari renuntiatur heluetiis esse in animo per agrum sequanorum et haeduorum iter in santonum fines facere qui non longe a tolosatium finibus absunt quae ciuitas est in prouincia id si fieret intellegebat magno cum periculo prouinciae futurum ut homines bellicosos populi romani inimicos locis patentibus maximeque frumentariis finitimos haberet ob eas causas ei munitioni quam fecerat t labienum legatum praeficit ipse in italiam magnis itineribus contendit duasque ibi legiones conscribit et tres quae circum aquileiam hiemabant ex hibernis educit et qua proximum iter in ulteriorem galliam per alpes erat cum his quinque legionibus ire contendit ibi ceutrones et graioceli et caturiges locis superioribus occupatis itinere exercitum prohibere conantur compluribus his proeliis pulsis ab ocelo quod est oppidum citerioris prouinciae extremum in fines vocontiorum ulterioris prouinciae die septimo peruenit inde in allobrogum fines ab allobrogibus in segusiauos exercitum ducit hi sunt extra prouinciam trans rhodanum primi heluetii iam per angustias et fines sequanorum suas copias traduxerant et in haeduorum fines peruenerant eorumque agros populabantur haedui cum se suaque ab iis defendere non possent legatos ad caesarem mittunt rogatum auxilium ita se omni tempore de populo romano meritos esse ut paene in conspectu exercitus nostri agri uastari liberi eorum in seruitutem abduci oppida expugnari non debuerint eodem tempore quo haedui ambarri necessarii et consanguinei haeduorum caesarem certiorem faciunt sese depopulatis agris non facile ab oppidis uim hostium prohibere item allobroges qui trans rhodanum uicos possessionesque habebant fuga se ad caesarem recipiunt et demonstrant sibi praeter agri solum nihil esse reliqui quibus rebus adductus caesar non expectandum sibi statuit dum omnibus fortunis sociorum consumptis in santonos heluetii peruenirent flumen est arar quod per fines haeduorum et sequanorum in rhodanum influit incredibili lenitate ita ut oculis in utram partem fluat iudicari non possit id heluetii ratibus ac lintribus iunctis transibant ubi per exploratores caesar certior factus est tres iam partes copiarum heluetios id flumen traduxisse quartam uero partem citra flumen ararim reliquam esse de tertia uigilia cum legionibus tribus e castris profectus ad eam partem peruenit quae nondum flumen transierat eos impeditos et inopinantes adgressus magnam partem eorum concidit reliqui sese fugae mandarunt atque in proximas siluas abdiderunt is pagus appellabatur tigurinus nam omnis ciuitas heluetia in quattuor pagos diuisa est hic pagus unus cum domo exisset patrum nostrorum memoria l cassium consulem interfecerat et eius exercitum sub iugum miserat ita siue casu siue consilio deorum immortalium quae pars ciuitatis heluetiae insignem calamitatem populo romano intulerat ea princeps poenam persoluit qua in re caesar non solum publicas sed etiam priuatas iniurias ultus est quod eius soceri l pisonis auum l pisonem legatum tigurini eodem proelio quo cassium interfecerant hoc proelio facto reliquas copias heluetiorum ut consequi posset pontem in arari faciendum curat atque ita exercitum traducit heluetii repentino eius aduentu commoti cum id quod ipsi diebus xx aegerrime confecerant ut flumen transirent illum uno die fecisse intellegerent legatos ad eum mittunt cuius legationis diuico princeps fuit qui bello cassiano dux heluetiorum fuerat is ita cum caesare egit si pacem populus romanus cum heluetiis faceret in eam partem ituros atque ibi futuros heluetios ubi eos caesar constituisset atque esse uoluisset sin bello persequi perseueraret reminisceretur et ueteris incommodi populi romani et pristinae uirtutis heluetiorum quod improuiso unum pagum adortus esset cum ii qui flumen transissent suis auxilium ferre non possent ne ob eam rem aut suae magnopere uirtuti tribueret aut ipsos despiceret se ita a patribus maioribusque suis didicisse ut magis uirtute contenderent quam dolo aut insidiis niterentur quare ne committeret ut is locus ubi constitissent ex calamitate populi romani et internecione exercitus nomen caperet aut memoriam proderet his caesar ita respondit eo sibi minus dubitationis dari quod eas res quas legati heluetii commemorassent memoria teneret atque eo grauius ferre quo minus merito populi romani accidissent qui si alicuius iniuriae sibi conscius fuisset non fuisse difficile cauere sed eo deceptum quod neque commissum a se intellegeret quare timeret neque sine causa timendum putaret quod si ueteris contumeliae obliuisci uellet num etiam recentium iniuriarum quod eo inuito iter per prouinciam per uim temptassent quod haeduos quod ambarros quod allobrogas uexassent memoriam deponere posse quod sua uictoria tam insolenter gloriarentur quodque tam diu se impune iniurias tulisse admirarentur eodem pertinere consuesse enim deos immortales quo grauius homines ex commutatione rerum doleant quos pro scelere eorum ulcisci uelint his secundiores interdum res et diuturniorem impunitatem concedere cum ea ita sint tamen si obsides ab iis sibi dentur uti ea quae polliceantur facturos intellegat et si haeduis de iniuriis quas ipsis sociisque eorum intulerint item si allobrogibus satis faciunt sese cum iis pacem esse facturum diuico respondit ita heluetios a maioribus suis institutos esse uti obsides accipere non dare consuerint eius rei populum romanum esse testem hoc responso dato discessit postero die castra ex eo loco mouent idem facit caesar equitatumque omnem ad numerum