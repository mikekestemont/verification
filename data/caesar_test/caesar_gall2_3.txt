captiuis cognitum est eorum dierum consuetudine itineris nostri exercitus perspecta nocte ad neruios peruenerunt atque his demonstrarunt inter singulas legiones impedimentorum magnum numerum intercedere neque esse quicquam negotii cum prima legio in castra uenisset reliquaeque legiones magnum spatium abessent hanc sub sarcinis adoriri qua pulsa impedimentisque direptis futurum ut reliquae contra consistere non auderent adiuuabat etiam eorum consilium qui rem deferebant quod neruii antiquitus cum equitatu nihil possent neque enim ad hoc tempus ei rei student sed quicquid possunt pedestribus ualent copiis quo facilius finitimorum equitatum si praedandi causa ad eos uenissent impedirent teneris arboribus incisis atque inflexis crebrisque in latitudinem ramis enatis et rubis sentibusque interiectis effecerant ut instar muri hae saepes munimentum praeberent quo non modo non intrari sed ne perspici quidem posset his rebus cum iter agminis nostri impediretur non omittendum sibi consilium neruii existimauerunt loci natura erat haec quem locum nostri castris delegerant collis ab summo aequaliter decliuis ad flumen sabim quod supra nominauimus uergebat ab eo flumine pari accliuitate collis nascebatur aduersus huic et contrarius passus circiter cc infimus apertus ab superiore parte siluestris ut non facile introrsus perspici posset intra eas siluas hostes in occulto sese continebant in aperto loco secundum flumen paucae stationes equitum uidebantur fluminis erat altitudo pedum circiter trium caesar equitatu praemisso subsequebatur omnibus copiis sed ratio ordoque agminis aliter se habebat ac belgae ad neruios detulerant nam quod hostibus adpropinquabat consuetudine sua caesar vi legiones expeditas ducebat post eas totius exercitus impedimenta conlocarat inde duae legiones quae proxime conscriptae erant totum agmen claudebant praesidioque impedimentis erant equites nostri cum funditoribus sagittariisque flumen transgressi cum hostium equitatu proelium commiserunt cum se illi identidem in siluis ad suos reciperent ac rursus ex silua in nostros impetum facerent neque nostri longius quam quem ad finem porrecta ac loca aperta pertinebant cedentes insequi auderent interim legiones vi quae primae uenerant opere dimenso castra munire coeperunt ubi prima impedimenta nostri exercitus ab iis qui in siluis abditi latebant uisa sunt quod tempus inter eos committendi proelii conuenerat ut intra siluas aciem ordinesque constituerant atque ipsi sese confirmauerant subito omnibus copiis prouolauerunt impetumque in nostros equites fecerunt his facile pulsis ac proturbatis incredibili celeritate ad flumen decucurrerunt ut paene uno tempore et ad siluas et in flumine et iam in manibus nostris hostes uiderentur eadem autem celeritate aduerso colle ad nostra castra atque eos qui in opere occupati erant contenderunt caesari omnia uno tempore erant agenda uexillum proponendum quod erat insigne cum ad arma concurri oporteret signum tuba dandum ab opere reuocandi milites qui paulo longius aggeris petendi causa processerant arcessendi acies instruenda milites cohortandi signum dandum quarum rerum magnam partem temporis breuitas et incursus hostium impediebat his difficultatibus duae res erant subsidio scientia atque usus militum quod superioribus proeliis exercitati quid fieri oporteret non minus commode ipsi sibi praescribere quam ab aliis doceri poterant et quod ab opere singulisque legionibus singulos legatos caesar discedere nisi munitis castris uetuerat hi propter propinquitatem et celeritatem hostium nihil iam caesaris imperium expectabant sed per se quae uidebantur administrabant caesar necessariis rebus imperatis ad cohortandos milites quam in partem fors obtulit decucurrit et ad legionem decimam deuenit milites non longiore oratione cohortatus quam uti suae pristinae uirtutis memoriam retinerent neu perturbarentur animo hostiumque impetum fortiter sustinerent quod non longius hostes aberant quam quo telum adigi posset proelii committendi signum dedit atque in alteram item cohortandi causa profectus pugnantibus occurrit temporis tanta fuit exiguitas hostiumque tam paratus ad dimicandum animus ut non modo ad insignia accommodanda sed etiam ad galeas induendas scutisque tegimenta detrahenda tempus defuerit quam quisque ab opere in partem casu deuenit quaeque prima signa conspexit ad haec constitit ne in quaerendis suis pugnandi tempus dimitteret instructo exercitu magis ut loci natura deiectusque collis et necessitas temporis quam ut rei militaris ratio atque ordo postulabat cum diuersae legiones aliae alia in parte hostibus resisterent saepibusque densissimis ut ante demonstrauimus interiectis prospectus impediretur neque certa subsidia conlocari neque quid in quaque parte opus esset prouideri neque ab uno omnia imperia administrari poterant itaque in tanta rerum iniquitate fortunae quoque euentus uarii sequebantur legionis viiii et x milites ut in sinistra parte aciei constiterant pilis emissis cursu ac lassitudine exanimatos uulneribusque confectos atrebates nam his ea pars obuenerat celeriter ex loco superiore in flumen compulerunt et transire conantes insecuti gladiis magnam partem eorum impeditam interfecerunt ipsi transire flumen non dubitauerunt et in locum iniquum progressi rursus resistentes hostes redintegrato proelio in fugam coniecerunt item alia in parte diuersae duae legiones xi et viii profligatis viromanduis quibuscum erant congressae ex loco superiore in ipsis fluminis ripis proeliabantur at totis fere castris a fronte et a sinistra parte nudatis cum in dextro cornu legio xii et non magno ab ea interuallo vii constitisset omnes neruii confertissimo agmine duce boduognato qui summam imperii tenebat ad eum locum contenderunt quorum pars ab aperto latere legiones circumuenire pars summum castrorum locum petere coepit eodem tempore equites nostri leuisque armaturae pedites qui cum iis una fuerant quos primo hostium impetu pulsos dixeram cum se in castra reciperent aduersis hostibus occurrebant ac rursus aliam in partem fugam petebant et calones qui ab decumana porta ac summo iugo collis nostros uictores flumen transire conspexerant praedandi causa egressi cum respexissent et hostes in nostris castris uersari uidissent praecipites fugae sese mandabant simul eorum qui cum impedimentis ueniebant clamor fremitusque oriebatur aliique aliam in partem perterriti ferebantur quibus omnibus rebus permoti equites treueri quorum inter gallos uirtutis opinio est singularis qui auxilii causa a ciuitate missi ad caesarem uenerant cum multitudine hostium castra nostra compleri legiones premi et paene circumuentas teneri calones equites funditores numidas diuersos dissipatosque in omnes partes fugere uidissent desperatis nostris rebus domum contenderunt romanos pulsos superatosque castris impedimentisque eorum hostes potitos ciuitati renuntiauerunt caesar ab x legionis cohortatione ad dextrum cornu profectus ubi suos urgeri signisque in unum locum conlatis xii legionis confertos milites sibi ipsos ad pugnam esse impedimento uidit quartae cohortis omnibus centurionibus occisis signiferoque interfecto signo amisso reliquarum cohortium omnibus fere centurionibus aut uulneratis aut occisis in his primipilo p sextio baculo fortissimo