caesar imperauerat repertus est numerus milium c et x bello heluetiorum confecto totius fere galliae legati principes ciuitatum ad caesarem gratulatum conuenerunt intellegere sese tametsi pro ueteribus heluetiorum iniuriis populi romani ab his poenas bello repetisset tamen eam rem non minus ex usu terrae galliae quam populi romani accidisse propterea quod eo consilio florentissimis rebus domos suas heluetii reliquissent uti toti galliae bellum inferrent imperioque potirentur locumque domicilio ex magna copia deligerent quem ex omni gallia oportunissimum ac fructuosissimum iudicassent reliquasque ciuitates stipendiarias haberent petierunt uti sibi concilium totius galliae in diem certam indicere idque caesaris facere uoluntate liceret sese habere quasdam res quas ex communi consensu ab eo petere uellent ea re permissa diem concilio constituerunt et iure iurando ne quis enuntiaret nisi quibus communi consilio mandatum esset inter se sanxerunt eo concilio dimisso idem princeps ciuitatum qui ante fuerant ad caesarem reuerterunt petieruntque uti sibi secreto in occulto de sua omniumque salute cum eo agere liceret ea re impetrata sese omnes flentes caesari ad pedes proiecerunt non minus se id contendere et laborare ne ea quae dixissent enuntiarentur quam uti ea quae uellent impetrarent propterea quod si enuntiatum esset summum in cruciatum se uenturos uiderent locutus est pro his diuiciacus haeduus galliae totius factiones esse duas harum alterius principatum tenere haeduos alterius aruernos hi cum tantopere de potentatu inter se multos annos contenderent factum esse uti ab aruernis sequanisque germani mercede arcesserentur horum primo circiter milia xv rhenum transisse postea quam agros et cultum et copias gallorum homines feri ac barbari adamassent traductos plures nunc esse in gallia ad c et xx milium numerum cum his haeduos eorumque clientes semel atque iterum armis contendisse magnam calamitatem pulsos accepisse omnem nobilitatem omnem senatum omnem equitatum amisisse quibus proeliis calamitatibusque fractos qui et sua uirtute et populi romani hospitio atque amicitia plurimum ante in gallia potuissent coactos esse sequanis obsides dare nobilissimos ciuitatis et iure iurando ciuitatem obstringere sese neque obsides repetituros neque auxilium a populo romano imploraturos neque recusaturos quo minus perpetuo sub illorum dicione atque imperio essent unum se esse ex omni ciuitate haeduorum qui adduci non potuerit ut iuraret aut liberos suos obsides daret ob eam rem se ex ciuitate profugisse et romam ad senatum uenisse auxilium postulatum quod solus neque iure iurando neque obsidibus teneretur sed peius uictoribus sequanis quam haeduis uictis accidisse propterea quod ariouistus rex germanorum in eorum finibus consedisset tertiamque partem agri sequani qui esset optimus totius galliae occupauisset et nunc de altera parte tertia sequanos decedere iuberet propterea quod paucis mensibus ante harudum milia hominum xxiiii ad eum uenissent quibus locus ac sedes pararentur futurum esse paucis annis uti omnes ex galliae finibus pellerentur atque omnes germani rhenum transirent neque enim conferendum esse gallicum cum germanorum agro neque hanc consuetudinem uictus cum illa comparandam ariouistum autem ut semel gallorum copias proelio uicerit quod proelium factum sit ad magetobrigam superbe et crudeliter imperare obsides nobilissimi cuiusque liberos poscere et in eos omnia exempla cruciatusque edere si qua res non ad nutum aut ad uoluntatem eius facta sit hominem esse barbarum iracundum temerarium non posse eius imperia diutius sustineri nisi quid in caesare populoque romano sit auxilii omnibus gallis idem esse faciendum quod heluetii fecerint ut domo emigrent aliud domicilium alias sedes remotas a germanis petant fortunamque quaecumque accidat experiantur haec si enuntiata ariouisto sint non dubitare quin de omnibus obsidibus qui apud eum sint grauissimum supplicium sumat caesarem uel auctoritate sua atque exercitus uel recenti uictoria uel nomine populi romani deterrere posse ne maior multitudo germanorum rhenum traducatur galliamque omnem ab ariouisti iniuria posse defendere hac oratione ab diuiciaco habita omnes qui aderant magno fletu auxilium a caesare petere coeperunt animaduertit caesar unos ex omnibus sequanos nihil earum rerum facere quas ceteri facerent sed tristes capite demisso terram intueri eius rei quae causa esset miratus ex ipsis quaesiit nihil sequani respondere sed in eadem tristitia taciti permanere cum ab his saepius quaereret neque ullam omnino uocem exprimere posset idem diuiacus haeduus respondit hoc esse miseriorem et grauiorem fortunam sequanorum quam reliquorum quod soli ne in occulto quidem queri neque auxilium implorare auderent absentisque ariouisti crudelitatem uelut si coram adesset horrerent propterea quod reliquis tamen fugae facultas daretur sequanis uero qui intra fines suos ariouistum recepissent quorum oppida omnia in potestate eius essent omnes cruciatus essent perferendi his rebus cognitis caesar gallorum animos uerbis confirmauit pollicitusque est sibi eam rem curae futuram magnam se habere spem et beneficio suo et auctoritate adductum ariouistum finem iniuriis facturum hac oratione habita concilium dimisit et secundum ea multae res eum hortabantur quare sibi eam rem cogitandam et suscipiendam putaret in primis quod haeduos fratres consanguineosque saepe numero a senatu appellatos in seruitute atque in dicione uidebat germanorum teneri eorumque obsides esse apud ariouistum ac sequanos intellegebat quod in tanto imperio populi romani turpissimum sibi et rei publicae esse arbitrabatur paulatim autem germanos consuescere rhenum transire et in galliam magnam eorum multitudinem uenire populo romano periculosum uidebat neque sibi homines feros ac barbaros temperaturos existimabat quin cum omnem galliam occupauissent ut ante cimbri teutonique fecissent in prouinciam exirent atque inde in italiam contenderent praesertim cum sequanos a prouincia nostra rhodanus diuideret quibus rebus quam maturrime occurrendum putabat ipse autem ariouistus tantos sibi spiritus tantam arrogantiam sumpserat ut ferendus non uideretur quam ob rem placuit ei ut ad ariouistum legatos mitteret qui ab eo postularent uti aliquem locum medium utrisque conloquio deligeret uelle sese de re publica et summis utriusque rebus cum eo agere ei legationi ariouistus respondit si quid ipsi a caesare opus esset sese ad eum uenturum fuisse si quid ille se uelit illum ad se uenire oportere praeterea se neque sine exercitu in eas partes galliae uenire audere quas caesar possideret neque exercitum sine magno commeatu atque molimento in unum locum contrahere posse sibi autem mirum uideri quid in sua gallia quam bello uicisset aut caesari aut omnino populo romano negotii esset his responsis ad caesarem relatis iterum ad eum caesar legatos cum his mandatis mittit quoniam tanto suo populique romani beneficio adfectus cum in consulatu