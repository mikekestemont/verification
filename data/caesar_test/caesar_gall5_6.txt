potestate eadem quae ambiorix cum titurio egerat commemorant omnem esse in armis galliam germanos rhenum transisse caesaris reliquorumque hiberna oppugnari addunt etiam de sabini morte ambiorigem ostentant fidei faciendae causa errare eos dicunt si quidquam ab his praesidi sperent qui suis rebus diffidant sese tamen hoc esse in ciceronem populumque romanum animo ut nihil nisi hiberna recusent atque hanc inueterascere consuetudinem nolint licere illis incolumibus per se ex hibernis discedere et quascumque in partes uelint sine metu proficisci cicero ad haec unum modo respondit non esse consuetudinem populi romani accipere ab hoste armato condicionem si ab armis discedere uelint se adiutore utantur legatosque ad caesarem mittant sperare pro eius iustitia quae petierint impetraturos ab hac spe repulsi neruii uallo pedum ix et fossa pedum xv hiberna cingunt haec et superiorum annorum consuetudine ab nobis cognouerant et quos clam de exercitu habebant captiuos ab eis docebantur sed nulla ferramentorum copia quae esset ad hunc usum idonea gladiis caespites circumcidere manibus sagulisque terram exhaurire nitebantur qua quidem ex re hominum multitudo cognosci potuit nam minus horis tribus milium pedum xv in circuitu munitionem perfecerunt reliquisque diebus turres ad altitudinem ualli falces testudinesque quas idem captiui docuerant parare ac facere coeperunt septimo oppugnationis die maximo coorto uento feruentes fusili ex argilla glandes fundis et feruefacta iacula in casas quae more gallico stramentis erant tectae iacere coeperunt hae celeriter ignem comprehenderunt et uenti magnitudine in omnem locum castrorum distulerunt hostes maximo clamore sicuti parta iam atque explorata uictoria turres testudinesque agere et scalis uallum ascendere coeperunt at tanta militum uirtus atque ea praesentia animi fuit ut cum undique flamma torrerentur maximaque telorum multitudine premerentur suaque omnia impedimenta atque omnes fortunas conflagrare intellegerent non modo demigrandi causa de uallo decederet nemo sed paene ne respiceret quidem quisquam ac tum omnes acerrime fortissimeque pugnarent hic dies nostris longe grauissimus fuit sed tamen hunc habuit euentum ut eo die maximus numerus hostium uulneraretur atque interficeretur ut se sub ipso uallo constipauerant recessumque primis ultimi non dabant paulum quidem intermissa flamma et quodam loco turri adacta et contingente uallum tertiae cohortis centuriones ex eo quo stabant loco recesserunt suosque omnes remouerunt nutu uocibusque hostes si introire uellent uocare coeperunt quorum progredi ausus est nemo tum ex omni parte lapidibus coniectis deturbati turrisque succensa est erant in ea legione fortissimi uiri centuriones qui primis ordinibus appropinquarent titus pullo et lucius vorenus hi perpetuas inter se controuersias habebant quinam anteferretur omnibusque annis de locis summis simultatibus contendebant ex his pullo cum acerrime ad munitiones pugnaretur quid dubitas inquit vorene aut quem locum tuae probandae uirtutis exspectas hic dies de nostris controuersiis iudicabit haec cum dixisset procedit extra munitiones quaque pars hostium confertissima est uisa irrumpit ne vorenus quidem tum sese uallo continet sed omnium ueritus existimationem subsequitur mediocri spatio relicto pullo pilum in hostes immittit atque unum ex multitudine procurrentem traicit quo percusso et exanimato hunc scutis protegunt in hostem tela uniuersi coniciunt neque dant regrediendi facultatem transfigitur scutum pulloni et uerutum in balteo defigitur auertit hic casus uaginam et gladium educere conanti dextram moratur manum impeditumque hostes circumsistunt succurrit inimicus illi vorenus et laboranti subuenit ad hunc se confestim a pullone omnis multitudo conuertit illum ueruto arbitrantur occisum gladio comminus rem gerit vorenus atque uno interfecto reliquos paulum propellit dum cupidius instat in locum deiectus inferiorem concidit huic rursus circumuento fert subsidium pullo atque ambo incolumes compluribus interfectis summa cum laude sese intra munitiones recipiunt sic fortuna in contentione et certamine utrumque uersauit ut alter alteri inimicus auxilio salutique esset neque diiudicari posset uter utri uirtute anteferendus uideretur quanto erat in dies grauior atque asperior oppugnatio et maxime quod magna parte militum confecta uulneribus res ad paucitatem defensorum peruenerat tanto crebriores litterae nuntiique ad caesarem mittebantur quorum pars deprehensa in conspectu nostrorum militum cum cruciatu necabatur erat unus intus neruius nomine vertico loco natus honesto qui a prima obsidione ad ciceronem perfugerat suamque ei fidem praestiterat hic seruo spe libertatis magnisque persuadet praemiis ut litteras ad caesarem deferat has ille in iaculo illigatas effert et gallus inter gallos sine ulla suspicione uersatus ad caesarem peruenit ab eo de periculis ciceronis legionisque cognoscitur caesar acceptis litteris hora circiter xi diei statim nuntium in bellouacos ad m crassum quaestorem mittit cuius hiberna aberant ab eo milia passuum xxv iubet media nocte legionem proficisci celeriterque ad se uenire exit cum nuntio crassus alterum ad gaium fabium legatum mittit ut in atrebatium fines legionem adducat qua sibi iter faciendum sciebat scribit labieno si rei publicae commodo facere posset cum legione ad fines neruiorum ueniat reliquam partem exercitus quod paulo aberat longius non putat exspectandam equites circiter quadringentos ex proximis hibernis colligit hora circiter tertia ab antecursoribus de crassi aduentu certior factus eo die milia passuum xx procedit crassum samarobriuae praeficit legionemque attribuit quod ibi impedimenta exercitus obsides ciuitatum litteras publicas frumentumque omne quod eo tolerandae hiemis causa deuexerat relinquebat fabius ut imperatum erat non ita multum moratus in itinere cum legione occurrit labienus interitu sabini et caede cohortium cognita cum omnes ad eum treuerorum copiae uenissent ueritus si ex hibernis fugae similem profectionem fecisset ut hostium impetum sustinere posset praesertim quos recenti uictoria efferri sciret litteras caesari remittit quanto cum periculo legionem ex hibernis educturus esset rem gestam in eburonibus perscribit docet omnes equitatus peditatusque copias treuerorum tria milia passuum longe ab suis castris consedisse caesar consilio eius probato etsi opinione trium legionum deiectus ad duas redierat tamen unum communis salutis auxilium in celeritate ponebat venit magnis itineribus in neruiorum fines ibi ex captiuis cognoscit quae apud ciceronem gerantur quantoque in periculo res sit tum cuidam ex equitibus gallis magnis praemiis persuadet uti ad ciceronem epistolam deferat hanc graecis conscriptam litteris mittit ne intercepta epistola nostra ab hostibus consilia cognoscantur si adire non possit monet ut tragulam cum epistola ad amentum deligata intra munitionem castrorum abiciat in litteris scribit se cum legionibus profectum celeriter adfore hortatur ut pristinam uirtutem retineat gallus periculum ueritus ut erat praeceptum tragulam mittit haec casu ad turrim adhaesit neque ab nostris biduo animaduersa tertio die a quodam milite