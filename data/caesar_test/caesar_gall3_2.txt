contendit veneti reliquaeque item ciuitates cognito caesaris aduentu certiores facti simul quod quantum in se facinus admisissent intellegebant legatos quod nomen ad omnes nationes sanctum inuiolatumque semper fuisset retentos ab se et in uincula coniectos pro magnitudine periculi bellum parare et maxime ea quae ad usum nauium pertinent prouidere instituunt hoc maiore spe quod multum natura loci confidebant pedestria esse itinera concisa aestuariis nauigationem impeditam propter inscientiam locorum paucitatemque portuum sciebant neque nostros exercitus propter inopiam frumenti diutius apud se morari posse confidebant ac iam ut omnia contra opinionem acciderent tamen se plurimum nauibus posse quam romanos neque ullam facultatem habere nauium neque eorum locorum ubi bellum gesturi essent uada portus insulas nouisse ac longe aliam esse nauigationem in concluso mari atque in uastissimo atque apertissimo oceano perspiciebant his initis consiliis oppida muniunt frumenta ex agris in oppida comportant naues in venetiam ubi caesarem primum bellum gesturum constabat quam plurimas possunt cogunt socios sibi ad id bellum osismos lexouios namnetes ambiliatos morinos diablintes menapios adsciscunt auxilia ex britannia quae contra eas regiones posita est arcessunt erant hae difficultates belli gerendi quas supra ostendimus sed tamen multa caesarem ad id bellum incitabant iniuria retentorum equitum romanorum rebellio facta post deditionem defectio datis obsidibus tot ciuitatum coniuratio in primis ne hac parte neglecta reliquae nationes sibi idem licere arbitrarentur itaque cum intellegeret omnes fere gallos nouis rebus studere et ad bellum mobiliter celeriterque excitari omnes autem homines natura libertati studere et condicionem seruitutis odisse prius quam plures ciuitates conspirarent partiendum sibi ac latius distribuendum exercitum putauit itaque t labienum legatum in treueros qui proximi flumini rheno sunt cum equitatu mittit huic mandat remos reliquosque belgas adeat atque in officio contineat germanosque qui auxilio a belgis arcessiti dicebantur si per uim nauibus flumen transire conentur prohibeat p crassum cum cohortibus legionariis xii et magno numero equitatus in aquitaniam proficisci iubet ne ex his nationibus auxilia in galliam mittantur ac tantae nationes coniungantur q titurium sabinum legatum cum legionibus tribus in venellos coriosolites lexouiosque mittit qui eam manum distinendam curet d brutum adulescentem classi gallicisque nauibus quas ex pictonibus et santonis reliquisque pacatis regionibus conuenire iusserat praeficit et cum primum possit in venetos proficisci iubet ipse eo pedestribus copiis contendit erant eius modi fere situs oppidorum ut posita in extremis lingulis promunturiisque neque pedibus aditum haberent cum ex alto se aestus incitauisset quod bis accidit semper horarum xii spatio neque nauibus quod rursus minuente aestu naues in uadis adflictarentur ita utraque re oppidorum oppugnatio impediebatur ac si quando magnitudine operis forte superati extruso mari aggere ac molibus atque his oppidi moenibus adaequatis suis fortunis desperare coeperant magno numero nauium adpulso cuius rei summam facultatem habebant omnia sua deportabant seque in proxima oppida recipiebant ibi se rursus isdem oportunitatibus loci defendebant haec eo facilius magnam partem aestatis faciebant quod nostrae naues tempestatibus detinebantur summaque erat uasto atque aperto mari magnis aestibus raris ac prope nullis portibus difficultas nauigandi namque ipsorum naues ad hunc modum factae armataeque erant carinae aliquanto planiores quam nostrarum nauium quo facilius uada ac decessum aestus excipere possent prorae admodum erectae atque item puppes ad magnitudinem fluctuum tempestatumque accommodatae naues totae factae ex robore ad quamuis uim et contumeliam perferendam transtra ex pedalibus in altitudinem trabibus confixa clauis ferreis digiti pollicis crassitudine ancorae pro funibus ferreis catenis reuinctae pelles pro uelis alutaeque tenuiter confectae hae siue propter inopiam lini atque eius usus inscientiam siue eo quod est magis ueri simile quod tantas tempestates oceani tantosque impetus uentorum sustineri ac tanta onera nauium regi uelis non satis commode posse arbitrabantur cum his nauibus nostrae classi eius modi congressus erat ut una celeritate et pulsu remorum praestaret reliqua pro loci natura pro ui tempestatum illis essent aptiora et accommodatiora neque enim iis nostrae rostro nocere poterant tanta in iis erat firmitudo neque propter altitudinem facile telum adigebatur et eadem de causa minus commode copulis continebantur accedebat ut cum saeuire uentus coepisset et se uento dedissent et tempestatem ferrent facilius et in uadis consisterent tutius et ab aestu relictae nihil saxa et cautes timerent quarum rerum omnium nostris nauibus casus erat extimescendus compluribus expugnatis oppidis caesar ubi intellexit frustra tantum laborem sumi neque hostium fugam captis oppidis reprimi neque iis noceri posse statuit expectandam classem quae ubi conuenit ac primum ab hostibus uisa est circiter ccxx naues eorum paratissimae atque omni genere armorum ornatissimae profectae ex portu nostris aduersae constiterunt neque satis bruto qui classi praeerat uel tribunis militum centurionibusque quibus singulae naues erant attributae constabat quid agerent aut quam rationem pugnae insisterent rostro enim noceri non posse cognouerant turribus autem excitatis tamen has altitudo puppium ex barbaris nauibus superabat ut neque ex inferiore loco satis commode tela adigi possent et missa a gallis grauius acciderent una erat magno usui res praeparata a nostris falces praeacutae insertae adfixaeque longuriis non absimili forma muralium falcium his cum funes qui antemnas ad malos destinabant comprehensi adductique erant nauigio remis incitato praerumpebantur quibus abscisis antemnae necessario concidebant ut cum omnis gallicis nauibus spes in uelis armamentisque consisteret his ereptis omnis usus nauium uno tempore eriperetur reliquum erat certamen positum in uirtute qua nostri milites facile superabant atque eo magis quod in conspectu caesaris atque omnis exercitus res gerebatur ut nullum paulo fortius factum latere posset omnes enim colles ac loca superiora unde erat propinquus despectus in mare ab exercitu tenebantur deiectis ut diximus antemnis cum singulas binae ac ternae naues circumsteterant milites summa ui transcendere in hostium naues contendebant quod postquam barbari fieri animaduerterunt expugnatis compluribus nauibus cum ei rei nullum reperiretur auxilium fuga salutem petere contenderunt ac iam conuersis in eam partem nauibus quo uentus ferebat tanta subito malacia ac tranquillitas exstitit ut se ex loco mouere non possent quae quidem res ad negotium conficiendum maximae fuit opportunitati nam singulas nostri consectati expugnauerunt ut perpaucae ex omni numero noctis interuentu ad terram peruenirent cum ab hora fere iiii usque ad solis occasum pugnaretur quo proelio bellum venetorum totiusque orae maritimae confectum est nam cum omnis iuuentus omnes etiam grauioris aetatis in quibus aliquid consilii aut dignitatis fuit