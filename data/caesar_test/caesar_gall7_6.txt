magistratuum controuersia alter pro conuictolitaui alter pro coto summis opibus pugnauerant ex eis eporedorix cognito litauicci consilio media fere nocte rem ad caesarem defert orat ne patiatur ciuitatem prauis adulescentium consiliis ab amicitia populi romani deficere quod futurum prouideat si se tot hominum milia cum hostibus coniunxerint quorum salutem neque propinqui neglegere neque ciuitas leui momento aestimare posset magna adfectus sollicitudine hoc nuntio caesar quod semper aeduorum ciuitati praecipue indulserat nulla interposita dubitatione legiones expeditas quattuor equitatumque omnem ex castris educit nec fuit spatium tali tempore ad contrahenda castra quod res posita in celeritate uidebatur gaium fabium legatum cum legionibus duabus castris praesidio relinquit fratres litauicci cum comprehendi iussisset paulo ante reperit ad hostes fugisse adhortatus milites ne necessario tempore itineris labore permoueantur cupidissimis omnibus progressus milia passuum xxv agmen aeduorum conspicatus immisso equitatu iter eorum moratur atque impedit interdicitque omnibus ne quemquam interficiant eporedorigem et viridomarum quos illi interfectos existimabant inter equites uersari suosque appellare iubet his cognitis et litauicci fraude perspecta aedui manus tendere deditionem significare et proiectis armis mortem deprecari incipiunt litauiccus cum suis clientibus quibus more gallorum nefas est etiam in extrema fortuna deserere patronos gergouiam profugit caesar nuntiis ad ciuitatem aeduorum missis qui suo beneficio conseruatos docerent quos iure belli interficere potuisset tribusque horis noctis exercitui ad quietem datis castra ad gergouiam mouit medio fere itinere equites a fabio missi quanto res in periculo fuerit exponunt summis copiis castra oppugnata demonstrant cum crebro integri defessis succederent nostrosque assiduo labore defatigarent quibus propter magnitudinem castrorum perpetuo esset isdem in uallo permanendum multitudine sagittarum atque omnis generis telorum multos uulneratos ad haec sustinenda magno usui fuisse tormenta fabium discessu eorum duabus relictis portis obstruere ceteras pluteosque uallo addere et se in posterum diem similemque casum apparare his rebus cognitis caesar summo studio militum ante ortum solis in castra peruenit dum haec ad gergouiam geruntur aedui primis nuntiis ab litauicco acceptis nullum sibi ad cognoscendum spatium relinquunt impellit alios auaritia alios iracundia et temeritas quae maxime illi hominum generi est innata ut leuem auditionem habeant pro re comperta bona ciuium romanorum diripiunt caedes faciunt in seruitutem abstrahunt adiuuat rem proclinatam conuictolitauis plebemque ad furorem impellit ut facinore admisso ad sanitatem reuerti pudeat marcum aristium tribunum militum iter ad legionem facientem fide data ex oppido cabillono educunt idem facere cogunt eos qui negotiandi causa ibi constiterant hos continuo in itinere adorti omnibus impedimentis exuunt repugnantes diem noctemque obsident multis utrimque interfectis maiorem multitudinem armatorum concitant interim nuntio allato omnes eorum milites in potestate caesaris teneri concurrunt ad aristium nihil publico factum consilio demonstrant quaestionem de bonis direptis decernunt litauicci fatrumque bona publicant legatos ad caesarem sui purgandi gratia mittunt haec faciunt reciperandorum suorum causa sed contaminati facinore et capti compendio ex direptis bonis quod ea res ad multos pertinebat timore poenae exterriti consilia clam de bello inire incipiunt ciuitatesque reliquas legationibus sollicitant quae tametsi caesar intellegebat tamen quam mitissime potest legatos appellat nihil se propter inscientiam leuitatemque uulgi grauius de ciuitate iudicare neque de sua in aeduos beneuolentia deminuere ipse maiorem galliae motum exspectans ne ab omnibus ciuitatibus circumsisteretur consilia inibat quemadmodum ab gergouia discederet ac rursus omnem exercitum contraheret ne profectio nata ab timore defectionis similis fugae uideretur haec cogitanti accidere uisa est facultas bene rei gerendae nam cum in minora castra operis perspiciendi causa uenisset animaduertit collem qui ab hostibus tenebatur nudatum hominibus qui superioribus diebus uix prae multitudine cerni poterat admiratus quaerit ex perfugis causam quorum magnus ad eum cotidie numerus confluebat constabat inter omnes quod iam ipse caesar per exploratores cognouerat dorsum esse eius iugi prope aequum sed hunc siluestrem et angustum qua esset aditus ad alteram partem oppidi huic loco uehementer illos timere nec iam aliter sentire uno colle ab romanis occupato si alterum amisissent quin paene circumuallati atque omni exitu et pabulatione interclusi uiderentur ad hunc muniendum omnes a vercingetorige euocatos hac re cognita caesar mittit complures equitum turmas eis de media nocte imperat ut paulo tumultuosius omnibus locis uagarentur prima luce magnum numerum impedimentorum ex castris mulorumque produci deque his stramenta detrahi mulionesque cum cassidibus equitum specie ac simulatione collibus circumuehi iubet his paucos addit equites qui latius ostentationis causa uagarentur longo circuitu easdem omnes iubet petere regiones haec procul ex oppido uidebantur ut erat a gergouia despectus in castra neque tanto spatio certi quid esset explorari poterat legionem unam eodem iugo mittit et paulum progressam inferiore constituit loco siluisque occultat augetur gallis suspicio atque omnes illo ad munitionem copiae traducuntur vacua castra hostium caesar conspicatus tectis insignibus suorum occultatisque signis militaribus raros milites ne ex oppido animaduerterentur ex maioribus castris in minora traducit legatisque quos singulis legionibus praefecerat quid fieri uelit ostendit in primis monet ut contineant milites ne studio pugnandi aut spe praedae longius progrediantur quid iniquitas loci habeat incommodi proponit hoc una celeritate posse mutari occasionis esse rem non proeli his rebus expositis signum dat et ab dextra parte alio ascensu eodem tempore aeduos mittit oppidi murus ab planitie atque initio ascensus recta regione si nullus anfractus intercederet mcc passus aberat quidquid huc circuitus ad molliendum cliuum accesserat id spatium itineris augebat a medio fere colle in longitudinem ut natura montis ferebat ex grandibus saxis sex pedum murum qui nostrorum impetum tardaret praeduxerant galli atque inferiore omni spatio uacuo relicto superiorem partem collis usque ad murum oppidi densissimis castris compleuerant milites dato signo celeriter ad munitionem perueniunt eamque transgressi trinis castris potiuntur ac tanta fuit in castris capiendis celeritas ut teutomatus rex nitiobrigum subito in tabernaculo oppressus ut meridie conquieuerat superiore corporis parte nudata uulnerato equo uix se ex manibus praedantium militum eriperet consecutus id quod animo proposuerat caesar receptui cani iussit legionique decimae quacum erat continuo signa constituit ac reliquarum legionum milites non exaudito sono tubae quod satis magna ualles intercedebat tamen ab tribunis militum legatisque ut erat a caesare praeceptum retinebantur sed elati spe celeris uictoriae et hostium fuga et superiorum temporum secundis proeliis nihil adeo arduum sibi esse existimauerunt quod non uirtute consequi possent neque finem prius sequendi fecerunt quam muro oppidi portisque appropinquarunt tum uero