esse omnem in armis diuisum senatum diuisum populum suas cuiusque eorum clientelas quod si diutius alatur controuersia fore uti pars cum parte ciuitatis confligat id ne accidat positum in eius diligentia atque auctoritate caesar etsi a bello atque hoste discedere detrimentosum esse existimabat tamen non ignorans quanta ex dissensionibus incommoda oriri consuessent ne tanta et tam coniuncta populo romano ciuitas quam ipse semper aluisset omnibusque rebus ornasset ad uim atque arma descenderet atque ea pars quae minus sibi confideret auxilia a vercingetorige arcesseret huic rei praeuertendum existimauit et quod legibus aeduorum eis qui summum magistra tum obtinerent excedere ex finibus non liceret ne quid de iure aut de legibus eorum deminuisse uideretur ipse in aeduos proficisci statuit senatumque omnem et quos inter controuersia esset ad se decetiam euocauit cum prope omnis ciuitas eo conuenisset docereturque paucis clam conuocatis alio loco alio tempore atque oportuerit fratrem a fratre renuntiatum cum leges duo ex una familia uiuo utroque non solum magistratus creari uetarent sed etiam in senatu esse prohiberent cotum imperium deponere coegit conuictolitauem qui per sacerdotes more ciuitatis intermissis magistratibus esset creatus potestatem obtinere iussit hoc decreto interposito cohortatus aeduos ut controuersiarum ac dissensionis obliuiscerentur atque omnibus omissis his rebus huic bello seruirent eaque quae meruissent praemia ab se deuicta gallia exspectarent equitatumque omnem et peditum milia decem sibi celeriter mitterent quae in praesidiis rei frumentariae causa disponeret exercitum in duas partes diuisit quattuor legiones in senones parisiosque labieno ducendas dedit sex ipse in aruernos ad oppidum gergouiam secundum flumen elauer duxit equitatus partem illi attribuit partem sibi reliquit qua re cognita vercingetorix omnibus interruptis eius fluminis pontibus ab altera fluminis parte iter facere coepit cum uterque utrimque exisset exercitus in conspectu fereque e regione castris castra ponebant dispositis exploratoribus necubi effecto ponte romani copias traducerent erat in magnis caesaris difficultatibus res ne maiorem aestatis partem flumine impediretur quod non fere ante autumnum elauer uado transiri solet itaque ne id accideret siluestri loco castris positis e regione unius eorum pontium quos vercingetorix rescindendos curauerat postero die cum duabus legionibus in occulto restitit reliquas copias cum omnibus impedimentis ut consueuerat misit apertis quibusdam cohortibus uti numerus legionum constare uideretur his quam longissime possent egredi iussis cum iam ex diei tempore coniecturam ceperat in castra peruentum isdem sublicis quarum pars inferior integra remanebat pontem reficere coepit celeriter effecto opere legionibusque traductis et loco castris idoneo delecto reliquas copias reuocauit vercingetorix re cognita ne contra suam uoluntatem dimicare cogeretur magnis itineribus antecessit caesar ex eo loco quintis castris gergouiam peruenit equestrique eo die proelio leui facto perspecto urbis situ quae posita in altissimo monte omnes aditus difficiles habebat de expugnatione desperauit de obsessione non prius agendum constituit quam rem frumentariam expedisset at vercingetorix castris prope oppidum positis mediocribus circum se interuallis separatim singularum ciuitatium copias collocauerat atque omnibus eius iugi collibus occupatis qua despici poterat horribilem speciem praebebat principesque earum ciuitatium quos sibi ad consilium capiendum delegerat prima luce cotidie ad se conuenire iubebat seu quid communicandum seu quid administrandum uideretur neque ullum fere diem intermittebat quin equestri proelio interiectis sagittariis quid in quoque esset animi ac uirtutis suorum perspiceret erat e regione oppidi collis sub ipsis radicibus montis egregie munitus atque ex omni parte circumcisus quem si tenerent nostri et aquae magna parte et pabulatione libera prohibituri hostes uidebantur sed is locus praesidio ab his non nimis firmo tenebatur tamen silentio noctis caesar ex castris egressus priusquam subsidio ex oppido ueniri posset deiecto praesidio potitus loco duas ibi legiones collocauit fossamque duplicem duodenum pedum a maioribus castris ad minora perduxit ut tuto ab repentino hostium incursu etiam singuli commeare possent dum haec ad gergouiam geruntur conuictolitauis aeduus cui magistratum adiudicatum a caesare demonstrauimus sollicitatus ab aruernis pecunia cum quibusdam adulescentibus colloquitur quorum erat princeps litauiccus atque eius fratres amplissima familia nati adulescentes cum his praemium communicat hortaturque ut se liberos et imperio natos meminerint unam esse aeduorum ciuitatem quae certissimam galliae uictoriam detineat eius auctoritate reliquas contineri qua traducta locum consistendi romanis in gallia non fore esse nonnullo se caesaris beneficio adfectum sic tamen ut iustissimam apud eum causam obtinuerit sed plus communi libertati tribuere cur enim potius aedui de suo iure et de legibus ad caesarem disceptatorem quam romani ad aeduos ueniant celeriter adulescentibus et oratione magistratus et praemio deductis cum se uel principes eius consili fore profiterentur ratio perficiendi quaerebatur quod ciuitatem temere ad suscipiendum bellum adduci posse non confidebant placuit ut litauiccus decem illis milibus quae caesari ad bellum mitterentur praeficeretur atque ea ducenda curaret fratresque eius ad caesarem praecurrerent reliqua qua ratione agi placeat constituunt litauiccus accepto exercitu cum milia passuum circiter xxx ab gergouia abesset conuocatis subito militibus lacrimans quo proficiscimur inquit milites omnis noster equitatus omnis nobilitas interiit principes ciuitatis eporedorix et viridomarus insimulati proditionis ab romanis indicta causa interfecti sunt haec ab ipsis cognoscite qui ex ipsa caede fugerunt nam ego fratribus atque omnibus meis propinquis interfectis dolore prohibeor quae gesta sunt pronuntiare producuntur hi quos ille edocuerat quae dici uellet atque eadem quae litauiccus pronuntiauerat multitudini exponunt multos equites aeduorum interfectos quod collocuti cum aruernis dicerentur ipsos se inter multitudinem militum occultasse atque ex media caede fugisse conclamant aedui et litauiccum obsecrant ut sibi consulat quasi uero inquit ille consili sit res ac non necesse sit nobis gergouiam contendere et cum aruernis nosmet coniungere an dubitamus quin nefario facinore admisso romani iam ad nos interficiendos concurrant proinde si quid in nobis animi est persequamur eorum mortem qui indignissime interierunt atque hos latrones interficiamus ostendit ciues romanos qui eius praesidi fiducia una erant magnum numerum frumenti commeatusque diripit ipsos crudeliter excruciatos interficit nuntios tota ciuitate aeduorum dimittit eodem mendacio de caede equitum et principum permouet hortatur ut simili ratione atque ipse fecerit suas iniurias persequantur eporedorix aeduus summo loco natus adulescens et summae domi potentiae et una viridomarus pari aetate et gratia sed genere dispari quem caesar ab diuiciaco sibi traditum ex humili loco ad summam dignitatem perduxerat in equitum numero conuenerant nominatim ab eo euocati his erat inter se de principatu contentio et in illa