multis de causis caesar maiorem galliae motum exspectans per marcum silanum gaium antistium reginum titum sextium legatos dilectum habere instituit simul ab gnaeo pompeio proconsule petit quoniam ipse ad urbem cum imperio rei publicae causa remaneret quos ex cisalpina gallia consulis sacramento rogauisset ad signa conuenire et ad se proficisci iuberet magni interesse etiam in reliquum tempus ad opinionem galliae existimans tantas uideri italiae facultates ut si quid esset in bello detrimenti acceptum non modo id breui tempore sarciri sed etiam maioribus augeri copiis posset quod cum pompeius et rei publicae et amicitiae tribuisset celeriter confecto per suos dilectu tribus ante exactam hiemem et constitutis et adductis legionibus duplicatoque earum cohortium numero quas cum quinto titurio amiserat et celeritate et copiis docuit quid populi romani disciplina atque opes possent interfecto indutiomaro ut docuimus ad eius propinquos a treueris imperium defertur illi finitimos germanos sollicitare et pecuniam polliceri non desistunt cum ab proximis impetrare non possent ulteriores temptant inuentis nonnullis ciuitatibus iureiurando inter se confirmant obsidibusque de pecunia cauent ambiorigem sibi societate et foedere adiungunt quibus rebus cognitis caesar cum undique bellum parari uideret neruios aduatucos ac menapios adiunctis cisrhenanis omnibus germanis esse in armis senones ad imperatum non uenire et cum carnutibus finitimisque ciuitatibus consilia communicare a treueris germanos crebris legationibus sollicitari maturius sibi de bello cogitandum putauit itaque nondum hieme confecta proximis quattuor coactis legionibus de improuiso in fines neruiorum contendit et priusquam illi aut conuenire aut profugere possent magno pecoris atque hominum numero capto atque ea praeda militibus concessa uastatisque agris in deditionem uenire atque obsides sibi dare coegit eo celeriter confecto negotio rursus in hiberna legiones reduxit concilio galliae primo uere ut instituerat indicto cum reliqui praeter senones carnutes treuerosque uenissent initium belli ac defectionis hoc esse arbitratus ut omnia postponere uideretur concilium lutetiam parisiorum transfert confines erant hi senonibus ciuitatemque patrum memoria coniunxerant sed ab hoc consilio afuisse existimabantur hac re pro suggestu pronuntiata eodem die cum legionibus in senones proficiscitur magnisque itineribus eo peruenit cognito eius aduentu acco qui princeps eius consili fuerat iubet in oppida multitudinem conuenire conantibus priusquam id effici posset adesse romanos nuntiatur necessario sententia desistunt legatosque deprecandi causa ad caesarem mittunt adeunt per aeduos quorum antiquitus erat in fide ciuitas libenter caesar petentibus aeduis dat ueniam excusationemque accipit quod aestiuum tempus instantis belli non quaestionis esse arbitrabatur obsidibus imperatis centum hos aeduis custodiendos tradit eodem carnutes legatos obsidesque mittunt usi deprecatoribus renis quorum erant in clientela eadem ferunt responsa peragit concilium caesar equitesque imperat ciuitatibus hac parte galliae pacata totus et mente et animo in bellum treuerorum et ambiorigis insistit cauarinum cum equitatu senonum secum proficisci iubet ne quis aut ex huius iracundia aut ex eo quod meruerat odio ciuitatis motus exsistat his rebus constitutis quod pro explorato habebat ambiorigem proelio non esse concertaturum reliqua eius consilia animo circumspiciebat erant menapii propinqui eburonum finibus perpetuis paludibus siluisque muniti qui uni ex gallia de pace ad caesarem legatos numquam miserant cum his esse hospitium ambiorigi sciebat item per treueros uenisse germanis in amicitiam cognouerat haec prius illi detrahenda auxilia existimabat quam ipsum bello lacesseret ne desperata salute aut se in menapios abderet aut cum transrhenanis congredi cogeretur hoc inito consilio totius exercitus impedimenta ad labienum in treueros mittit duasque legiones ad eum proficisci iubet ipse cum legionibus expeditis quinque in menapios proficiscitur illi nulla coacta manu loci praesidio freti in siluas paludesque confugiunt suaque eodem conferunt caesar partitis copiis cum gaio fabio legato et marco crasso quaestore celeriterque effectis pontibus adit tripertito aedificia uicosque incendit magno pecoris atque hominum numero potitur quibus rebus coacti menapii legatos ad eum pacis petendae causa mittunt ille obsidibus acceptis hostium se habiturum numero confirmat si aut ambiorigem aut eius legatos finibus suis recepissent his confirmatis rebus commium atrebatem cum equitatu custodis loco in menapiis relinquit ipse in treueros proficiscitur dum haec a caesare geruntur treueri magnis coactis peditatus equitatusque copiis labienum cum una legione quae in eorum finibus hiemauerat adoriri parabant iamque ab eo non longius bidui uia aberant cum duas uenisse legiones missu caesaris cognoscunt positis castris a milibus passuum xv auxilia germanorum exspectare constituunt labienus hostium cognito consilio sperans temeritate eorum fore aliquam dimicandi facultatem praesidio quinque cohortium impedimentis relicto cum uiginti quinque cohortibus magnoque equitatu contra hostem proficiscitur et mille passuum intermisso spatio castra communit erat inter labienum atque hostem difficili transitu flumen ripisque praeruptis hoc neque ipse transire habebat in animo neque hostes transituros existimabat augebatur auxiliorum cotidie spes loquitur in concilio palam quoniam germani appropinquare dicantur sese suas exercitusque fortunas in dubium non deuocaturum et postero die prima luce castra moturum celeriter haec ad hostes deferuntur ut ex magno gallorum equitum numero nonnullos gallicis rebus fauere natura cogebat labienus noctu tribunis militum primisque ordinibus conuocatis quid sui sit consili proponit et quo facilius hostibus timoris det suspicionem maiore strepitu et tumultu quam populi romani fert consuetudo castra moueri iubet his rebus fugae similem profectionem effecit haec quoque per exploratores ante lucem in tanta propinquitate castrorum ad hostes deferuntur vix agmen nouissimum extra munitiones processerat cum galli cohortati inter se ne speratam praedam ex manibus dimitterentlongum esse per territis romanis germanorum auxilium exspectare neque suam pati dignitatem ut tantis copiis tam exiguam manum praesertim fugientem atque impeditam adoriri non audeantflumen transire et iniquo loco committere proelium non dubitant quae fore suspicatus labienus ut omnes citra flumen eliceret eadem usus simulatione itineris placide progrediebatur tum praemissis paulum impedimentis atque in tumulo quodam collocatis habetis inquit milites quam petistis facultatem hostem impedito atque iniquo loco tenetis praestate eandem nobis ducibus uirtutem quam saepe numero imperatori praestitistis atque illum adesse et haec coram cernere existimate simul signa ad hostem conuerti aciemque dirigi iubet et paucis turmis praesidio ad impedimenta dimissis reliquos equites ad latera disponit celeriter nostri clamore sublato pila in hostes immittunt illi ubi praeter spem quos fugere credebant infestis signis ad se ire uiderunt impetum modo ferre non potuerunt ac primo concursu in fugam coniecti proximas siluas petierunt quos labienus equitatu consectatus magno numero interfecto compluribus captis paucis post diebus ciuitatem recepit nam