uiro multis grauibusque uulneribus confecto ut iam se sustinere non posset reliquos esse tardiores et non nullos ab nouissimis deserto loco proelio excedere ac tela uitare hostes neque a fronte ex inferiore loco subeuntes intermittere et ab utroque latere instare et rem esse in angusto uidit neque ullum esse subsidium quod submitti posset scuto ab nouissimis uni militi detracto quod ipse eo sine scuto uenerat in primam aciem processit centurionibusque nominatim appellatis reliquos cohortatus milites signa inferre et manipulos laxare iussit quo facilius gladiis uti possent cuius aduentu spe inlata militibus ac redintegrato animo cum pro se quisque in conspectu imperatoris etiam in extremis suis rebus operam nauare cuperet paulum hostium impetus tardatus est caesar cum vii legionem quae iuxta constiterat item urgeri ab hoste uidisset tribunos militum monuit ut paulatim sese legiones coniungerent et conuersa signa in hostes inferrent quo facto cum aliis alii subsidium ferrent neque timerent ne auersi ab hoste circumuenirentur audacius resistere ac fortius pugnare coeperunt interim milites legionum duarum quae in nouissimo agmine praesidio impedimentis fuerant proelio nuntiato cursu incitato in summo colle ab hostibus conspiciebantur et t labienus castris hostium potitus et ex loco superiore quae res in nostris castris gererentur conspicatus x legionem subsidio nostris misit qui cum ex equitum et calonum fuga quo in loco res esset quantoque in periculo et castra et legiones et imperator uersaretur cognouissent nihil ad celeritatem sibi reliqui fecerunt horum aduentu tanta rerum commutatio est facta ut nostri etiam qui uulneribus confecti procubuissent scutis innixi proelium redintegrarent calones perterritos hostes conspicati etiam inermes armatis occurrerent equites uero ut turpitudinem fugae uirtute delerent omnibus in locis pugnae se legionariis militibus praeferrent at hostes etiam in extrema spe salutis tantam uirtutem praestiterunt ut cum primi eorum cecidissent proximi iacentibus insisterent atque ex eorum corporibus pugnarent his deiectis et coaceruatis cadaueribus qui superessent ut ex tumulo tela in nostros conicerent et pila intercepta remitterent ut non nequiquam tantae uirtutis homines iudicari deberet ausos esse transire latissimum flumen ascendere altissimas ripas subire iniquissimum locum quae facilia ex difficillimis animi magnitudo redegerat hoc proelio facto et prope ad internecionem gente ac nomine neruiorum redacto maiores natu quos una cum pueris mulieribusque in aestuaria ac paludes coniectos dixeramus hac pugna nuntiata cum uictoribus nihil impeditum uictis nihil tutum arbitrarentur omnium qui supererant consensu legatos ad caesarem miserunt seque ei dediderunt et in commemoranda ciuitatis calamitate ex dc ad tres senatores ex hominum milibus lx uix ad d qui arma ferre possent sese redactos esse dixerunt quos caesar ut in miseros ac supplices usus misericordia uideretur diligentissime conseruauit suisque finibus atque oppidis uti iussit et finitimis imperauit ut ab iniuria et maleficio se suosque prohiberent atuatuci de quibus supra diximus cum omnibus copiis auxilio neruiis uenirent hac pugna nuntiata ex itinere domum reuerterunt cunctis oppidis castellisque desertis sua omnia in unum oppidum egregie natura munitum contulerunt quod cum ex omnibus in circuitu partibus altissimas rupes deiectusque haberet una ex parte leniter accliuis aditus in latitudinem non amplius pedum cc relinquebatur quem locum duplici altissimo muro munierant tum magni ponderis saxa et praeacutas trabes in muro conlocabant ipsi erant ex cimbris teutonisque prognati qui cum iter in prouinciam nostram atque italiam facerent iis impedimentis quae secum agere ac portare non poterant citra flumen rhenum depositis custodiam ex suis ac praesidium vi milia hominum una reliquerant hi post eorum obitum multos annos a finitimis exagitati cum alias bellum inferrent alias inlatum defenderent consensu eorum omnium pace facta hunc sibi domicilio locum delegerant ac primo aduentu exercitus nostri crebras ex oppido excursiones faciebant paruulisque proeliis cum nostris contendebant postea uallo pedum xii in circuitu quindecim milium crebrisque castellis circummuniti oppido sese continebant ubi uineis actis aggere extructo turrim procul constitui uiderunt primum inridere ex muro atque increpitare uocibus quod tanta machinatio a tanto spatio institueretur quibusnam manibus aut quibus uiribus praesertim homines tantulae staturae nam plerumque omnibus gallis prae magnitudine corporum quorum breuitas nostra contemptui est tanti oneris turrim in muro sese posse conlocare confiderent ubi uero moueri et adpropinquare muris uiderunt noua atque inusitata specie commoti legatos ad caesarem de pace miserunt qui ad hunc modum locuti non se existimare romanos sine ope diuina bellum gerere qui tantae altitudinis machinationes tanta celeritate promouere possent se suaque omnia eorum potestati permittere dixerunt unum petere ac deprecari si forte pro sua clementia ac mansuetudine quam ipsi ab aliis audirent statuisset atuatucos esse conseruandos ne se armis despoliaret sibi omnes fere finitimos esse inimicos ac suae uirtuti inuidere a quibus se defendere traditis armis non possent sibi praestare si in eum casum deducerentur quamuis fortunam a populo romano pati quam ab his per cruciatum interfici inter quos dominari consuessent ad haec caesar respondit se magis consuetudine sua quam merito eorum ciuitatem conseruaturum si prius quam murum aries attigisset se dedidissent sed deditionis nullam esse condicionem nisi armis traditis se id quod in neruiis fecisset facturum finitimisque imperaturum ne quam dediticiis populi romani iniuriam inferrent re renuntiata ad suos illi se quae imperarentur facere dixerunt armorum magna multitudine de muro in fossam quae erat ante oppidum iacta sic ut prope summam muri aggerisque altitudinem acerui armorum adaequarent et tamen circiter parte tertia ut postea perspectum est celata atque in oppido retenta portis patefactis eo die pace sunt usi sub uesperum caesar portas claudi militesque ex oppido exire iussit ne quam noctu oppidani a militibus iniuriam acciperent illi ante inito ut intellectum est consilio quod deditione facta nostros praesidia deducturos aut denique indiligentius seruaturos crediderant partim cum iis quae retinuerant et celauerant armis partim scutis ex cortice factis aut uiminibus intextis quae subito ut temporis exiguitas postulabat pellibus induxerant tertia uigilia qua minime arduus ad nostras munitiones ascensus uidebatur omnibus copiis repente ex oppido eruptionem fecerunt celeriter ut ante caesar imperauerat ignibus significatione facta ex proximis castellis eo concursum est pugnatumque ab hostibus ita acriter est ut a uiris fortibus in extrema spe salutis iniquo loco contra eos qui ex uallo turribusque tela iacerent pugnari debuit cum in una uirtute omnis spes consisteret occisis ad hominum milibus iiii reliqui in oppidum