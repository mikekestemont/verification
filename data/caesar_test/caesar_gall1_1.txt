gallia est omnis diuisa in partes tres quarum unam incolunt belgae aliam aquitani tertiam qui ipsorum lingua celtae nostra galli appellantur hi omnes lingua institutis legibus inter se differunt gallos ab aquitanis garumna flumen a belgis matrona et sequana diuidit horum omnium fortissimi sunt belgae propterea quod a cultu atque humanitate prouinciae longissime absunt minimeque ad eos mercatores saepe commeant atque ea quae ad effeminandos animos pertinent important proximique sunt germanis qui trans rhenum incolunt quibuscum continenter bellum gerunt qua de causa heluetii quoque reliquos gallos uirtute praecedunt quod fere cotidianis proeliis cum germanis contendunt cum aut suis finibus eos prohibent aut ipsi in eorum finibus bellum gerunt eorum una pars quam gallos obtinere dictum est initium capit a flumine rhodano continetur garumna flumine oceano finibus belgarum attingit etiam ab sequanis et heluetiis flumen rhenum uergit ad septentriones belgae ab extremis galliae finibus oriuntur pertinent ad inferiorem partem fluminis rheni spectant in septentrionem et orientem solem aquitania a garumna flumine ad pyrenaeos montes et eam partem oceani quae est ad hispaniam pertinet spectat inter occasum solis et septentriones apud heluetios longe nobilissimus fuit et ditissimus orgetorix is m messala et p m pisone consulibus regni cupiditate inductus coniurationem nobilitatis fecit et ciuitati persuasit ut de finibus suis cum omnibus copiis exirent perfacile esse cum uirtute omnibus praestarent totius galliae imperio potiri id hoc facilius iis persuasit quod undique loci natura heluetii continentur una ex parte flumine rheno latissimo atque altissimo qui agrum heluetium a germanis diuidit altera ex parte monte iura altissimo qui est inter sequanos et heluetios tertia lacu lemanno et flumine rhodano qui prouinciam nostram ab heluetiis diuidit his rebus fiebat ut et minus late uagarentur et minus facile finitimis bellum inferre possent qua ex parte homines bellandi cupidi magno dolore adficiebantur pro multitudine autem hominum et pro gloria belli atque fortitudinis angustos se fines habere arbitrabantur qui in longitudinem milia passuum ccxl in latitudinem clxxx patebant his rebus adducti et auctoritate orgetorigis permoti constituerunt ea quae ad proficiscendum pertinerent comparare iumentorum et carrorum quam maximum numerum coemere sementes quam maximas facere ut in itinere copia frumenti suppeteret cum proximis ciuitatibus pacem et amicitiam confirmare ad eas res conficiendas biennium sibi satis esse duxerunt in tertium annum profectionem lege confirmant ad eas res conficiendas orgetorix deligitur is sibi legationem ad ciuitates suscipit in eo itinere persuadet castico catamantaloedis filio sequano cuius pater regnum in sequanis multos annos obtinuerat et a senatu populi romani amicus appellatus erat ut regnum in ciuitate sua occuparet quod pater ante habuerit itemque dumnorigi haeduo fratri diuiciaci qui eo tempore principatum in ciuitate obtinebat ac maxime plebi acceptus erat ut idem conaretur persuadet eique filiam suam in matrimonium dat perfacile factu esse illis probat conata perficere propterea quod ipse suae ciuitatis imperium obtenturus esset non esse dubium quin totius galliae plurimum heluetii possent se suis copiis suoque exercitu illis regna conciliaturum confirmat hac oratione adducti inter se fidem et ius iurandum dant et regno occupato per tres potentissimos ac firmissimos populos totius galliae sese potiri posse sperant ea res est heluetiis per indicium enuntiata moribus suis orgetoricem ex uinculis causam dicere coegerunt damnatum poenam sequi oportebat ut igni cremaretur die constituta causae dictionis orgetorix ad iudicium omnem suam familiam ad hominum milia decem undique coegit et omnes clientes obaeratosque suos quorum magnum numerum habebat eodem conduxit per eos ne causam diceret se eripuit cum ciuitas ob eam rem incitata armis ius suum exequi conaretur multitudinemque hominum ex agris magistratus cogerent orgetorix mortuus est neque abest suspicio ut heluetii arbitrantur quin ipse sibi mortem consciuerit post eius mortem nihilo minus heluetii id quod constituerant facere conantur ut e finibus suis exeant ubi iam se ad eam rem paratos esse arbitrati sunt oppida sua omnia numero ad duodecim uicos ad quadringentos reliqua priuata aedificia incendunt frumentum omne praeter quod secum portaturi erant comburunt ut domum reditionis spe sublata paratiores ad omnia pericula subeunda essent trium mensum molita cibaria sibi quemque domo efferre iubent persuadent rauracis et tulingis et latobrigis finitimis uti eodem usi consilio oppidis suis uicisque exustis una cum iis proficiscantur boiosque qui trans rhenum incoluerant et in agrum noricum transierant noreiamque oppugnabant receptos ad se socios sibi adsciscunt erant omnino itinera duo quibus itineribus domo exire possent unum per sequanos angustum et difficile inter montem iuram et flumen rhodanum uix qua singuli carri ducerentur mons autem altissimus impendebat ut facile perpauci prohibere possent alterum per prouinciam nostram multo facilius atque expeditius propterea quod inter fines heluetiorum et allobrogum qui nuper pacati erant rhodanus fluit isque non nullis locis uado transitur extremum oppidum allobrogum est proximumque heluetiorum finibus genaua ex eo oppido pons ad heluetios pertinet allobrogibus sese uel persuasuros quod nondum bono animo in populum romanum uiderentur existimabant uel ui coacturos ut per suos fines eos ire paterentur omnibus rebus ad profectionem comparatis diem dicunt qua die ad ripam rhodani omnes conueniant is dies erat a d v kal apr l pisone a gabinio consulibus caesari cum id nuntiatum esset eos per prouinciam nostram iter facere conari maturat ab urbe proficisci et quam maximis potest itineribus in galliam ulteriorem contendit et ad genauam peruenit prouinciae toti quam maximum potest militum numerum imperat erat omnino in gallia ulteriore legio una pontem qui erat ad genauam iubet rescindi ubi de eius aduentu heluetii certiores facti sunt legatos ad eum mittunt nobilissimos ciuitatis cuius legationis nammeius et verucloetius principem locum obtinebant qui dicerent sibi esse in animo sine ullo maleficio iter per prouinciam facere propterea quod aliud iter haberent nullum rogare ut eius uoluntate id sibi facere liceat caesar quod memoria tenebat l cassium consulem occisum exercitumque eius ab heluetiis pulsum et sub iugum missum concedendum non putabat neque homines inimico animo data facultate per prouinciam itineris faciundi temperaturos ab iniuria et maleficio existimabat tamen ut spatium intercedere posset dum milites quos imperauerat conuenirent legatis respondit diem se ad deliberandum sumpturum si quid uellent ad id april reuerterentur interea ea legione quam secum habebat militibusque qui ex prouincia conuenerant a lacu lemanno qui in flumen rhodanum influit