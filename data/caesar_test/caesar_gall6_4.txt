gens ad hoc tempus his sedibus sese continet summamque habet iustitiae et bellicae laudis opinionem nunc quod in eadem inopia egestate patientia qua germani permanent eodem uictu et cultu corporis utuntur gallis autem prouinciarum propinquitas et transmarinarum rerum notitia multa ad copiam atque usus largitur paulatim adsuefacti superari multisque uicti proeliis ne se quidem ipsi cum illis uirtute comparant huius hercyniae siluae quae supra demonstrata est latitudo nouem dierum iter expedito patet non enim aliter finiri potest neque mensuras itinerum nouerunt oritur ab heluetiorum et nemetum et rauracorum finibus rectaque fluminis danubi regione pertinet ad fines dacorum et anartium hinc se flectit sinistrorsus diuersis ab flumine regionibus multarumque gentium fines propter magnitudinem adtingit neque quisquam est huius germaniae qui se aut adisse ad initium eius siluae dicat cum dierum iter lx processerit aut quo ex loco oriatur acceperit multaque in ea genera ferarum nasci constat quae reliquis in locis uisa non sint ex quibus quae maxime differant ab ceteris et memoriae prodenda uideantur haec sunt est bos cerui figura cuius a media fronte inter aures unum cornu exsistit excelsius magisque directum his quae nobis nota sunt cornibus ab eius summo sicut palmae ramique late diffunduntur eadem est feminae marisque natura eadem forma magnitudoque cornuum sunt item quae appellantur alces harum est consimilis capris figura et uarietas pellium sed magnitudine paulo antecedunt mutilaeque sunt cornibus et crura sine nodis articulisque habent neque quietis causa procumbunt neque si quo adflictae casu conciderunt erigere sese aut subleuare possunt his sunt arbores pro cubilibus ad eas se applicant atque ita paulum modo reclinatae quietem capiunt quarum ex uestigiis cum est animaduersum a uenatoribus quo se recipere consuerint omnes eo loco aut ab radicibus subruunt aut accidunt arbores tantum ut summa species earum stantium relinquatur huc cum se consuetudine reclinauerunt infirmas arbores pondere adfligunt atque una ipsae concidunt tertium est genus eorum qui uri appellantur hi sunt magnitudine paulo infra elephantos specie et colore et figura tauri magna uis eorum est et magna uelocitas neque homini neque ferae quam conspexerunt parcunt hos studiose foueis captos interficiunt hoc se labore durant adulescentes atque hoc genere uenationis exercent et qui plurimos ex his interfecerunt relatis in publicum cornibus quae sint testimonio magnam ferunt laudem sed adsuescere ad homines et mansuefieri ne paruuli quidem excepti possunt amplitudo cornuum et figura et species multum a nostrorum boum cornibus differt haec studiose conquisita ab labris argento circumcludunt atque in amplissimis epulis pro poculis utuntur caesar postquam per ubios exploratores comperit suebos sese in siluas recepisse inopiam frumenti ueritus quod ut supra demonstrauimus minime omnes germani agriculturae student constituit non progredi longius sed ne omnino metum reditus sui barbaris tolleret atque ut eorum auxilia tardaret reducto exercitu partem ultimam pontis quae ripas ubiorum contingebat in longitudinem pedum ducentorum rescindit atque in extremo ponte turrim tabulatorum quattuor constituit praesidiumque cohortium duodecim pontis tuendi causa ponit magnisque eum locum munitionibus firmat ei loco praesidioque gaium volcatium tullum adulescentem praefecit ipse cum maturescere frumenta inciperent ad bellum ambiorigis profectus per arduennam siluam quae est totius galliae maxima atque ab ripis rheni finibusque treuerorum ad neruios pertinet milibusque amplius quingentis in longitudinem patet lucium minucium basilum cum omni equitatu praemittit si quid celeritate itineris atque opportunitate temporis proficere possit monet ut ignes in castris fieri prohibeat ne qua eius aduentus procul significatio fiat sese confestim subsequi dicit basilus ut imperatum est facit celeriter contraque omnium opinionem confecto itinere multos in agris inopinantes deprehendit eorum indicio ad ipsum ambiorigem contendit quo in loco cum paucis equitibus esse dicebatur multum cum in omnibus rebus tum in re militari potest fortuna nam sicut magno accidit casu ut in ipsum incautum etiam atque imparatum incideret priusque eius aduentus ab omnibus uideretur quam fama ac nuntius adferretur sic magnae fuit fortunae omni militari instrumento quod circum se habebat erepto raedis equisque comprehensis ipsum effugere mortem sed hoc quoque factum est quod aedificio circumdato silua ut sunt fere domicilia gallorum qui uitandi aestus causa plerumque siluarum atque fluminum petunt propinquitates comites familiaresque eius angusto in loco paulisper equitum nostrorum uim sustinuerunt his pugnantibus illum in equum quidam ex suis intulit fugientem siluae texerunt sic et ad subeundum periculum et ad uitandum multum fortuna ualuit ambiorix copias suas iudicione non conduxerit quod proelio dimicandum non existimarit an tempore exclusus et repentino equitum aduentu prohibitus cum reliquum exercitum subsequi crederet dubium est sed certe dimissis per agros nuntiis sibi quemque consulere iussit quorum pars in arduennam siluam pars in continentes paludes profugit qui proximi oceano fuerunt his insulis sese occultauerunt quas aestus efficere consuerunt multi ex suis finibus egressi se suaque omnia alienissimis crediderunt catuuolcus rex dimidiae partis eburonum qui una cum ambiorige consilium inierat aetate iam confectus cum laborem aut belli aut fugae ferre non posset omnibus precibus detestatus ambiorigem qui eius consilii auctor fuisset taxo cuius magna in gallia germaniaque copia est se exanimauit segni condrusique ex gente et numero germanorum qui sunt inter eburones treuerosque legatos ad caesarem miserunt oratum ne se in hostium numero duceret neue omnium germanorum qui essent citra rhenum unam esse causam iudicaret nihil se de bello cogitauisse nulla ambiorigi auxilia misisse caesar explorata re quaestione captiuorum si qui ad eos eburones ex fuga conuenissent ad se ut reducerentur imperauit si ita fecissent fines eorum se uiolaturum negauit tum copiis in tres partes distributis impedimenta omnium legionum aduatucam contulit id castelli nomen est hoc fere est in mediis eburonum finibus ubi titurius atque aurunculeius hiemandi causa consederant hunc cum reliquis rebus locum probabat tum quod superioris anni munitiones integrae manebant ut militum laborem subleuaret praesidio impedimentis legionem quartamdecimam reliquit unam ex eis tribus quas proxime conscriptas ex italia traduxerat ei legioni castrisque quintum tullium ciceronem praeficit ducentosque equites attribuit partito exercitu titum labienum cum legionibus tribus ad oceanum uersus in eas partes quae menapios attingunt proficisci iubet gaium trebonium cum pari legionum numero ad eam regionem quae ad aduatucos adiacet depopulandam mittit ipse cum reliquis tribus ad flumen scaldem quod influit in mosam extremasque arduennae partis ire constituit quo cum paucis equitibus profectum ambiorigem audiebat discedens