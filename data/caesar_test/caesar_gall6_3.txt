hoc maxime ad uirtutem excitari putant metu mortis neglecto multa praeterea de sideribus atque eorum motu de mundi ac terrarum magnitudine de rerum natura de deorum immortalium ui ac potestate disputant et iuuentuti tradunt alterum genus est equitum hi cum est usus atque aliquod bellum incidit quod fere ante caesaris aduentum quotannis accidere solebat uti aut ipsi iniurias inferrent aut illatas propulsarent omnes in bello uersantur atque eorum ut quisque est genere copiisque amplissimus ita plurimos circum se ambactos clientesque habet hanc unam gratiam potentiamque nouerunt natio est omnis gallorum admodum dedita religionibus atque ob eam causam qui sunt adfecti grauioribus morbis quique in proeliis periculisque uersantur aut pro uictimis homines immolant aut se immolaturos uouent administrisque ad ea sacrificia druidibus utuntur quod pro uita hominis nisi hominis uita reddatur non posse deorum immortalium numen placari arbitrantur publiceque eiusdem generis habent instituta sacrificia alii immani magnitudine simulacra habent quorum contexta uiminibus membra uiuis hominibus complent quibus succensis circumuenti flamma exanimantur homines supplicia eorum qui in furto aut in latrocinio aut aliqua noxia sint comprehensi gratiora dis immortalibus esse arbitrantur sed cum eius generis copia defecit etiam ad innocentium supplicia descendunt deum maxime mercurium colunt huius sunt plurima simulacra hunc omnium inuentorem artium ferunt hunc uiarum atque itinerum ducem hunc ad quaestus pecuniae mercaturasque habere uim maximam arbitrantur post hunc apollinem et martem et iouem et mineruam de his eandem fere quam reliquae gentes habent opinionem apollinem morbos depellere mineruam operum atque artificiorum initia tradere iouem imperium caelestium tenere martem bella regere huic cum proelio dimicare constituerunt ea quae bello ceperint plerumque deuouent cum superauerunt animalia capta immolant reliquasque res in unum locum conferunt multis in ciuitatibus harum rerum exstructos tumulos locis consecratis conspicari licet neque saepe accidit ut neglecta quispiam religione aut capta apud se occultare aut posita tollere auderet grauissimumque ei rei supplicium cum cruciatu constitutum est galli se omnes ab dite patre prognatos praedicant idque ab druidibus proditum dicunt ob eam causam spatia omnis temporis non numero dierum sed noctium finiunt dies natales et mensum et annorum initia sic obseruant ut noctem dies subsequatur in reliquis uitae institutis hoc fere ab reliquis differunt quod suos liberos nisi cum adoleuerunt ut munus militiae sustinere possint palam ad se adire non patiuntur filiumque puerili aetate in publico in conspectu patris adsistere turpe ducunt viri quantas pecunias ab uxoribus dotis nomine acceperunt tantas ex suis bonis aestimatione facta cum dotibus communicant huius omnis pecuniae coniunctim ratio habetur fructusque seruantur uter eorum uita superarit ad eum pars utriusque cum fructibus superiorum temporum peruenit viri in uxores sicuti in liberos uitae necisque habent potestatem et cum paterfamiliae illustriore loco natus decessit eius propinqui conueniunt et de morte si res in suspicionem uenit de uxoribus in seruilem modum quaestionem habent et si compertum est igni atque omnibus tormentis excruciatas interficiunt funera sunt pro cultu gallorum magnifica et sumptuosa omniaque quae uiuis cordi fuisse arbitrantur in ignem inferunt etiam animalia ac paulo supra hanc memoriam serui et clientes quos ab eis dilectos esse constabat iustis funeribus confectis una cremabantur quae ciuitates commodius suam rem publicam administrare existimantur habent legibus sanctum si quis quid de re publica a finitimis rumore aut fama acceperit uti ad magistratum deferat neue cum quo alio communicet quod saepe homines temerarios atque imperitos falsis rumoribus terreri et ad facinus impelli et de summis rebus consilium capere cognitum est magistratus quae uisa sunt occultant quaeque esse ex usu iudicauerunt multitudini produnt de re publica nisi per concilium loqui non conceditur germani multum ab hac consuetudine differunt nam neque druides habent qui rebus diuinis praesint neque sacrificiis student deorum numero eos solos ducunt quos cernunt et quorum aperte opibus iuuantur solem et vulcanum et lunam reliquos ne fama quidem acceperunt vita omnis in uenationibus atque in studiis rei militaris consistit ab paruulis labori ac duritiae student qui diutissime impuberes permanserunt maximam inter suos ferunt laudem hoc ali staturam ali uires neruosque confirmari putant intra annum uero uicesimum feminae notitiam habuisse in turpissimis habent rebus cuius rei nulla est occultatio quod et promiscue in fluminibus perluuntur et pellibus aut paruis renonum tegimentis utuntur magna corporis parte nuda agriculturae non student maiorque pars eorum uictus in lacte caseo carne consistit neque quisquam agri modum certum aut fines habet proprios sed magistratus ac principes in annos singulos gentibus cognationibusque hominum qui una coierunt quantum et quo loco uisum est agri attribuunt atque anno post alio transire cogunt eius rei multas adferunt causas ne adsidua consuetudine capti studium belli gerendi agricultura commutent ne latos fines parare studeant potentioresque humiliores possessionibus expellant ne accuratius ad frigora atque aestus uitandos aedificent ne qua oriatur pecuniae cupiditas qua ex re factiones dissensionesque nascuntur ut animi aequitate plebem contineant cum suas quisque opes cum potentissimis aequari uideat ciuitatibus maxima laus est quam latissime circum se uastatis finibus solitudines habere hoc proprium uirtutis existimant expulsos agris finitimos cedere neque quemquam prope audere consistere simul hoc se fore tutiores arbitrantur repentinae incursionis timore sublato cum bellum ciuitas aut illa tum defendit aut infert magistratus qui ei bello praesint ut uitae necisque habeant potestatem deliguntur in pace nullus est communis magistratus sed principes regionum atque pagorum inter suos ius dicunt controuersiasque minuunt latrocinia nullam habent infamiam quae extra fines cuiusque ciuitatis fiunt atque ea iuuentutis exercendae ac desidiae minuendae causa fieri praedicant atque ubi quis ex principibus in concilio dixit se ducem fore qui sequi uelint profiteantur consurgunt ei qui et causam et hominem probant suumque auxilium pollicentur atque ab multitudine collaudantur qui ex his secuti non sunt in desertorum ac proditorum numero ducuntur omniumque his rerum postea fides derogatur hospitem uiolare fas non putant qui quacumque de causa ad eos uenerunt ab iniuria prohibent sanctos habent hisque omnium domus patent uictusque communicatur ac fuit antea tempus cum germanos galli uirtute superarent ultro bella inferrent propter hominum multitudinem agrique inopiam trans rhenum colonias mitterent itaque ea quae fertilissima germaniae sunt loca circum hercyniam siluam quam eratostheni et quibusdam graecis fama notam esse uideo quam illi orcyniam appellant volcae tectosages occupauerunt atque ibi consederunt quae