modo animo sua ipsi frumenta corrumpant aedificiaque incendant qua rei familiaris iactura perpetuum imperium libertatemque se consequi uideant his constitutis rebus aeduis segusiauisque qui sunt finitimi prouinciae decem milia peditum imperat huc addit equites octingentos his praeficit fratrem eporedorigis bellumque inferri allobrogibus iubet altera ex parte gabalos proximosque pagos aruernorum in heluios item rutenos cadurcosque ad fines volcarum arecomicorum depopulandos mittit nihilo minus clandestinis nuntiis legationibusque allobrogas sollicitat quorum mentes nondum ab superiore bello resedisse sperabat horum principibus pecunias ciuitati autem imperium totius prouinciae pollicetur ad hos omnes casus prouisa erant praesidia cohortium duarum et uiginti quae ex ipsa prouincia ab lucio caesare legato ad omnes partes opponebantur heluii sua sponte cum finitimis proelio congressi pelluntur et gaio valerio donnotauro caburi filio principe ciuitatis compluribusque aliis interfectis intra oppida ac muros compelluntur allobroges crebris ad rhodanum dispositis praesidiis magna cum cura et diligentia suos fines tuentur caesar quod hostes equitatu superiores esse intellegebat et interclusis omnibus itineribus nulla re ex prouincia atque italia subleuari poterat trans rhenum in germaniam mittit ad eas ciuitates quas superioribus annis pacauerat equitesque ab his arcessit et leuis armaturae pedites qui inter eos proeliari consuerant eorum aduentu quod minus idoneis equis utebantur a tribunis militum reliquisque equitibus romanis atque euocatis equos sumit germanisque distribuit interea dum haec geruntur hostium copiae ex aruernis equitesque qui toti galliae erant imperati conueniunt magno horum coacto numero cum caesar in sequanos per extremos lingonum fines iter faceret quo facilius subsidium prouinciae ferri posset circiter milia passuum decem ab romanis trinis castris vercingetorix consedit conuocatisque ad concilium praefectis equitum uenisse tempus uictoriae demonstrat fugere in prouinciam romanos galliaque excedere id sibi ad praesentem obtinendam libertatem satis esse ad reliqui temporis pacem atque otium parum profici maioribus enim coactis copiis reuersuros neque finem bellandi facturos proinde agmine impeditos adorirantur si pedites suis auxilium ferant atque in eo morentur iter facere non posse si id quod magis futurum confidat relictis impedimentis suae saluti consulant et usu rerum necessariarum et dignitate spoliatum iri nam de equitibus hostium quin nemo eorum progredi modo extra agmen audeat et ipsos quidem non debere dubitare et quo maiore faciant animo copias se omnes pro castris habiturum et terrori hostibus futurum conclamant equites sanctissimo iureiurando confirmari oportere ne tecto recipiatur ne ad liberos ne ad parentes ad uxorem aditum habeat qui non bis per agmen hostium perequitasset probata re atque omnibus iureiurando adactis postero die in tres partes distributo equitatu duae se acies ab duobus lateribus ostendunt una primo agmine iter impedire coepit qua re nuntiata caesar suum quoque equitatum tripertito diuisum contra hostem ire iubet pugnatur una omnibus in partibus consistit agmen impedimenta intra legiones recipiuntur si qua in parte nostri laborare aut grauius premi uidebantur eo signa inferri caesar aciemque constitui iubebat quae res et hostes ad insequendum tardabat et nostros spe auxili confirmabat tandem germani ab dextro latere summum iugum nacti hostes loco depellunt fugientes usque ad flumen ubi vercingetorix cum pedestribus copiis consederat persequuntur compluresque interficiunt qua re animaduersa reliqui ne circumirentur ueriti se fugae mandant omnibus locis fit caedes tres nobilissimi aedui capti ad caesarem perducuntur cotus praefectus equitum qui controuersiam cum conuictolitaui proximis comitiis habuerat et cauarillus qui post defectionem litauicci pedestribus copiis praefuerat et eporedorix quo duce ante aduentum caesaris aedui cum sequanis bello contenderant fugato omni equitatu vercingetorix copias ut pro castris collocauerat reduxit protinusque alesiam quod est oppidum mandubiorum iter facere coepit celeriterque impedimenta ex castris educi et se subsequi iussit caesar impedimentis in proximum collem deductis duabus legionibus praesidio relictis secutus quantum diei tempus est passum circiter tribus milibus hostium ex nouissimo agmine interfectis altero die ad alesiam castra fecit perspecto urbis situ perterritisque hostibus quod equitatu qua maxime parte exercitus confidebant erant pulsi adhortatus ad laborem milites circumuallare instituit ipsum erat oppidum alesia in colle summo admodum edito loco ut nisi obsidione expugnari non posse uideretur cuius collis radices duo duabus ex partibus flumina subluebant ante id oppidum planities circiter milia passuum tria in longitudinem patebat reliquis ex omnibus partibus colles mediocri interiecto spatio pari altitudinis fastigio oppidum cingebant sub muro quae pars collis ad orientem solem spectabat hunc omnem locum copiae gallorum compleuerant fossamque et maceriam sex in altitudinem pedum praeduxerant eius munitionis quae ab romanis instituebatur circuitus xi milia passuum tenebat castra opportunis locis erant posita ibique castella uiginti tria facta quibus in castellis interdiu stationes ponebantur ne qua subito eruptio fieret haec eadem noctu excubitoribus ac firmis praesidiis tenebantur opere instituto fit equestre proelium in ea planitie quam intermissam collibus tria milia passuum in longitudinem patere supra demonstrauimus summa ui ab utrisque contenditur laborantibus nostris caesar germanos summittit legionesque pro castris constituit ne qua subito irruptio ab hostium peditatu fiat praesidio legionum addito nostris animus augetur hostes in fugam coniecti se ipsi multitudine impediunt atque angustioribus portis relictis coaceruantur germani acrius usque ad munitiones sequuntur fit magna caedes nonnulli relictis equis fossam transire et maceriam transcendere conantur paulum legiones caesar quas pro uallo constituerat promoueri iubet non minus qui intra munitiones erant perturbantur galli ueniri ad se confestim existimantes ad arma conclamant nonnulli perterriti in oppidum irrumpunt vercingetorix iubet portas claudi ne castra nudentur multis interfectis compluribus equis captis germani sese recipiunt vercingetorix priusquam munitiones ab romanis perficiantur consilium capit omnem ab se equitatum noctu dimittere discedentibus mandat ut suam quisque eorum ciuitatem adeat omnesque qui per aetatem arma ferre possint ad bellum cogant sua in illos merita proponit obtestaturque ut suae salutis rationem habeant neu se optime de communi libertate meritum in cruciatum hostibus dedant quod si indiligentiores fuerint milia hominum delecta octoginta una secum interitura demonstrat ratione inita se exigue dierum triginta habere frumentum sed paulo etiam longius tolerari posse parcendo his datis mandatis qua opus erat intermissum secunda uigilia silentio equitatum mittit frumentum omne ad se referri iubet capitis poenam eis qui non paruerint constituit pecus cuius magna erat copia ab mandubiis compulsa uiritim distribuit frumentum parce et paulatim metiri instituit copias omnes quas pro oppido collocauerat in oppidum recepit his rationibus auxilia galliae exspectare et bellum parat administrare quibus rebus