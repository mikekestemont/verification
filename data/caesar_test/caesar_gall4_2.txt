recepta quae appellatur vacalus insulam efficit batauorum in oceanum influit neque longius ab oceano milibus passuum lxxx in rhenum influit rhenus autem oritur ex lepontiis qui alpes incolunt et longo spatio per fines nantuatium heluetiorum sequanorum mediomatricorum tribocorum treuerorum citatus fertur et ubi oceano adpropinquauit in plures diffluit partes multis ingentibus insulis effectis quarum pars magna a feris barbaris nationibus incolitur ex quibus sunt qui piscibus atque ouis auium uiuere existimantur multis capitibus in oceanum influit caesar cum ab hoste non amplius passuum xii milibus abesset ut erat constitutum ad eum legati reuertuntur qui in itinere congressi magnopere ne longius progrederetur orabant cum id non impetrassent petebant uti ad eos equites qui agmen antecessissent praemitteret eos pugna prohiberet sibique ut potestatem faceret in ubios legatos mittendi quorum si principes ac senatus sibi iure iurando fidem fecisset ea condicione quae a caesare ferretur se usuros ostendebant ad has res conficiendas sibi tridui spatium daret haec omnia caesar eodem illo pertinere arbitrabatur ut tridui mora interposita equites eorum qui abessent reuerterentur tamen sese non longius milibus passuum iiii aquationis causa processurum eo die dixit huc postero die quam frequentissimi conuenirent ut de eorum postulatis cognosceret interim ad praefectos qui cum omni equitatu antecesserant mittit qui nuntiarent ne hostes proelio lacesserent et si ipsi lacesserentur sustinerent quoad ipse cum exercitu propius accessisset at hostes ubi primum nostros equites conspexerunt quorum erat v milium numerus cum ipsi non amplius dccc equites haberent quod ii qui frumentandi causa erant trans mosam profecti nondum redierant nihil timentibus nostris quod legati eorum paulo ante a caesare discesserant atque is dies indutiis erat ab his petitus impetu facto celeriter nostros perturbauerunt rursus his resistentibus consuetudine sua ad pedes desiluerunt subfossis equis compluribus nostris deiectis reliquos in fugam coniecerunt atque ita perterritos egerunt ut non prius fuga desisterent quam in conspectum agminis nostri uenissent in eo proelio ex equitibus nostris interficiuntur iiii et lxx in his uir fortissimus piso aquitanus amplissimo genere natus cuius auus in ciuitate sua regnum obtinuerat amicus a senatu nostro appellatus hic cum fratri intercluso ab hostibus auxilium ferret illum ex periculo eripuit ipse equo uulnerato deiectus quoad potuit fortissime restitit cum circumuentus multis uulneribus acceptis cecidisset atque id frater qui iam proelio excesserat procul animaduertisset incitato equo se hostibus obtulit atque interfectus est hoc facto proelio caesar neque iam sibi legatos audiendos neque condiciones accipiendas arbitrabatur ab iis qui per dolum atque insidias petita pace ultro bellum intulissent expectare uero dum hostium copiae augerentur equitatus reuerteretur summae dementiae esse iudicabat et cognita gallorum infirmitate quantum iam apud eos hostes uno proelio auctoritatis essent consecuti sentiebat quibus ad consilia capienda nihil spatii dandum existimabat his constitutis rebus et consilio cum legatis et quaestore communicato ne quem diem pugnae praetermitteret oportunissima res accidit quod postridie eius diei mane eadem et perfidia et simulatione usi germani frequentes omnibus principibus maioribusque natu adhibitis ad eum in castra uenerunt simul ut dicebatur sui purgandi causa quod contra atque esset dictum et ipsi petissent proelium pridie commisissent simul ut si quid possent de indutiis fallendo impetrarent quos sibi caesar oblatos gauisus illos retineri iussit ipse omnes copias castris d eduxit equitatumque quod recenti proelio perterritum esse existimabat agmen subsequi iussit acie triplici instituta et celeriter viii milium itinere confecto prius ad hostium castra peruenit quam quid ageretur germani sentire possent qui omnibus rebus subito perterriti et celeritate aduentus nostri et discessu suorum neque consilii habendi neque arma capiendi spatio dato perturbantur copiasne aduersus hostem ducere an castra defendere an fuga salutem petere praestaret quorum timor cum fremitu et concursu significaretur milites nostri pristini diei perfidia incitati in castra inruperunt quo loco qui celeriter arma capere potuerunt paulisper nostris restiterunt atque inter carros impedimentaque proelium commiserunt at reliqua multitudo puerorum mulierumque nam cum omnibus suis domo excesserant rhenum transierant passim fugere coepit ad quos consectandos caesar equitatum misit germani post tergum clamore audito cum suos interfici uiderent armis abiectis signis militaribus relictis se ex castris eiecerunt et cum ad confluentem mosae et rheni peruenissent reliqua fuga desperata magno numero interfecto reliqui se in flumen praecipitauerunt atque ibi timore lassitudine ui fluminis oppressi perierunt nostri ad unum omnes incolumes perpaucis uulneratis ex tanti belli timore cum hostium numerus capitum ccccxxx milium fuisset se in castra receperunt caesar iis quos in castris retinuerat discedendi potestatem fecit illi supplicia cruciatusque gallorum ueriti quorum agros uexauerant remanere se apud eum uelle dixerunt his caesar libertatem concessit germanico bello confecto multis de causis caesar statuit sibi rhenum esse transeundum quarum illa fuit iustissima quod cum uideret germanos tam facile impelli ut in galliam uenirent suis quoque rebus eos timere uoluit cum intellegerent et posse et audere populi romani exercitum rhenum transire accessit etiam quod illa pars equitatus usipetum et tencterorum quam supra commemoraui praedandi frumentandi causa mosam transisse neque proelio interfuisse post fugam suorum se trans rhenum in fines sugambrorum receperat seque cum his coniunxerat ad quos cum caesar nuntios misisset qui postularent eos qui sibi galliaeque bellum intulissent sibi dederent responderunt populi romani imperium rhenum finire si se inuito germanos in galliam transire non aequum existimaret cur sui quicquam esse imperii aut potestatis trans rhenum postularet ubii autem qui uni ex transrhenanis ad caesarem legatos miserant amicitiam fecerant obsides dederant magnopere orabant ut sibi auxilium ferret quod grauiter ab suebis premerentur uel si id facere occupationibus rei publicae prohiberetur exercitum modo rhenum transportaret id sibi ad auxilium spemque reliqui temporis satis futurum tantum esse nomen atque opinionem eius exercitus ariouisto pulso et hoc nouissimo proelio facto etiam ad ultimas germanorum nationes uti opinione et amicitia populi romani tuti esse possint nauium magnam copiam ad transportandum exercitum pollicebantur caesar his de causis quas commemoraui rhenum transire decreuat sed nauibus transire neque satis tutum esse arbitrabatur neque suae neque populi romani dignitatis esse statuebat itaque etsi summa difficultas faciendi pontis proponebatur propter latitudinem rapiditatem altitudinemque fluminis tamen id sibi contendendum aut aliter non traducendum exercitum existimabat rationem pontis hanc instituit tigna bina sesquipedalia paulum ab imo praeacuta dimensa ad altitudinem fluminis interuallo pedum duorum inter se iungebat