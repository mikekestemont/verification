quam essent maiores eo coactae copiae dimicaret nam ut commutato consilio iter in prouinciam conuerteret id ne metu quidem necessario faciendum existimabat cum infamia atque indignitas rei et oppositus mons ceuenna uiarumque difficultas impediebat tum maxime quod abiuncto labieno atque eis legionibus quas una miserat uehementer timebat itaque admodum magnis diurnis nocturnisque itineribus confectis contra omnium opinionem ad ligerem uenit uadoque per equites inuento pro rei necessitate opportuno ut brachia modo atque humeri ad sustinenda arma liberi ab aqua esse possent disposito equitatu qui uim fluminis refringeret atque hostibus primo aspectu perturbatis incolumem exercitum traduxit frumentumque in agris et pecoris copiam nactus repleto his rebus exercitu iter in senones facere instituit dum haec apud caesarem geruntur labienus eo supplemento quod nuper ex italia uenerat relicto agedinci ut esset impedimentis praesidio cum quattuor legionibus lutetiam proficiscitur id est oppidum parisiorum quod positum est in insula fluminis sequanae cuius aduentu ab hostibus cognito magnae ex finitimis ciuitatibus copiae conuenerunt summa imperi traditur camulogeno aulerco qui prope confectus aetate tamen propter singularem scientiam rei militaris ad eum est honorem euocatus is cum animaduertisset perpetuam esse paludem quae influeret in sequanam atque illum omnem locum magnopere impediret hic consedit nostrosque transitu prohibere instituit labienus primo uineas agere cratibus atque aggere paludem explere atque iter munire conabatur postquam id difficilius confieri animaduertit silentio e castris tertia uigilia egressus eodem quo uenerat itinere metiosedum peruenit id est oppidum senonum in insula sequanae positum ut paulo ante de lutetia diximus deprensis nauibus circiter quinquaginta celeriterque coniunctis atque eo militibus iniectis et rei nouitate perterritis oppidanis quorum magna pars erat ad bellum euocata sine contentione oppido potitur refecto ponte quem superioribus diebus hostes resciderant exercitum traducit et secundo flumine ad lutetiam iter facere coepit hostes re cognita ab eis qui metiosedo fugerant lutetiam incendi pontesque eius oppidi rescindi iubent ipsi profecti a palude ad ripas sequanae e regione lutetiae contra labieni castra considunt iam caesar a gergouia discessisse audiebatur iam de aeduorum defectione et secundo galliae motu rumores adferebantur gallique in colloquiis interclusum itinere et ligeri caesarem inopia frumenti coactum in prouinciam contendisse confirmabant bellouaci autem defectione aeduorum cognita qui ante erant per se infideles manus cogere atque aperte bellum parare coeperunt tum labienus tanta rerum commutatione longe aliud sibi capiendum consilium atque antea senserat intellegebat neque iam ut aliquid adquireret proelioque hostes lacesseret sed ut incolumem exercitum agedincum reduceret cogitabat namque altera ex parte bellouaci quae ciuitas in gallia maximam habet opinionem uirtutis instabant alteram camulogenus parato atque instructo exercitu tenebat tum legiones a praesidio atque impedimentis interclusas maximum flumen distinebat tantis subito difficultatibus obiectis ab animi uirtute auxilium petendum uidebat sub uesperum consilio conuocato cohortatus ut ea quae imperasset diligenter industrieque administrarent naues quas metiosedo deduxerat singulas equitibus romanis attribuit et prima confecta uigilia quattuor milia passuum secundo flumine silentio progredi ibique se exspectari iubet quinque cohortes quas minime firmas ad dimicandum esse existimabat castris praesidio relinquit quinque eiusdem legionis reliquas de media nocte cum omnibus impedimentis aduerso flumine magno tumultu proficisci imperat conquirit etiam lintres has magno sonitu remorum incitatus in eandem partem mittit ipse post paulo silentio egressus cum tribus legionibus eum locum petit quo naues appelli iusserat eo cum esset uentum exploratores hostium ut omni fluminis parte erant dispositi inopinantes quod magna subito erat coorta tempestas ab nostris opprimuntur exercitus equitatusque equitibus romanis administrantibus quos ei negotio praefecerat celeriter transmittitur uno fere tempore sub lucem hostibus nuntiatur in castris romanorum praeter consuetudinem tumultuari et magnum ire agmen aduerso flumine sonitumque remorum in eadem parte exaudiri et paulo infra milites nauibus transportari quibus rebus auditis quod existimabant tribus locis transire legiones atque omnes perturbatos defectione aeduorum fugam parare suas quoque copias in tres partes distribuerunt nam praesidio e regione castrorum relicto et parua manu metiosedum uersus missa quae tantum progrediatur quantum naues processissent reliquas copias contra labienum duxerunt prima luce et nostri omnes erant transportati et hostium acies cernebatur labienus milites cohortatus ut suae pristinae uirtutis et secundissimorum proeliorum retinerent memoriam atque ipsum caesarem cuius ductu saepe numero hostes superassent praesentem adesse existimarent dat signum proeli primo concursu ab dextro cornu ubi septima legio constiterat hostes pelluntur atque in fugam coniciuntur ab sinistro quem locum duodecima legio tenebat cum primi ordines hostium transfixi telis concidissent tamen acerrime reliqui resistebant nec dabat suspicionem fugae quisquam ipse dux hostium camulogenus suis aderat atque eos cohortabatur incerto nunc etiam exitu uictoriae cum septimae legionis tribunis esset nuntiatum quae in sinistro cornu gererentur post tergum hostium legionem ostenderunt signaque intulerunt ne eo quidem tempore quisquam loco cessit sed circumuenti omnes interfectique sunt eandem fortunam tulit camulogenus at ei qui praesidio contra castra labieni erant relicti cum proelium commissum audissent subsidio suis ierunt collemque ceperunt neque nostrorum militum uictorum impetum sustinere potuerunt sic cum suis fugientibus permixti quos non siluae montesque texerunt ab equitatu sunt interfecti hoc negotio confecto labienus reuertitur agedincum ubi impedimenta totius exercitus relicta erant inde cum omnibus copiis ad caesarem peruenit defectione aeduorum cognita bellum augetur legationes in omnes partes circummittuntur quantum gratia auctoritate pecunia ualent ad sollicitandas ciuitates nituntur nacti obsides quos caesar apud eos deposuerat horum supplicio dubitantes territant petunt a vercingetorige aedui ut ad se ueniat rationesque belli gerendi communicet re impetrata contendunt ut ipsis summa imperi tradatur et re in controuersiam deducta totius galliae concilium bibracte indicitur eodem conueniunt undique frequentes multitudinis suffragiis res permittitur ad unum omnes vercingetorigem probant imperatorem ab hoc concilio remi lingones treueri afuerunt illi quod amicitiam romanorum sequebantur treueri quod aberant longius et ab germanis premebantur quae fuit causa quare toto abessent bello et neutris auxilia mitterent magno dolore aedui ferunt se deiectos principatu queruntur fortunae commutationem et caesaris indulgentiam in se requirunt neque tamen suscepto bello suum consilium ab reliquis separare audent inuiti summae spei adulescentes eporedorix et viridomarus vercingetorigi parent ipse imperat reliquis ciuitatibus obsides diemque ei rei constituit omnes equites quindecim milia numero celeriter conuenire iubet peditatu quem antea habuerit se fore contentum dicit neque fortunam temptaturum aut in acie dimicaturum sed quoniam abundet equitatu perfacile esse factu frumentationibus pabulationibusque romanos prohibere aequo