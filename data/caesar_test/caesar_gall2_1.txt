cum esset caesar in citeriore gallia in hibernis ita uti supra demonstrauimus crebri ad eum rumores adferebantur litterisque item labieni certior fiebat omnes belgas quam tertiam esse galliae partem dixeramus contra populum romanum coniurare obsidesque inter se dare coniurandi has esse causas primum quod uererentur ne omni pacata gallia ad eos exercitus noster adduceretur deinde quod ab non nullis gallis sollicitarentur partim qui ut germanos diutius in gallia uersari noluerant ita populi romani exercitum hiemare atque inueterascere in gallia moleste ferebant partim qui mobilitate et leuitate animi nouis imperiis studebant ab non nullis etiam quod in gallia a potentioribus atque iis qui ad conducendos homines facultates habebant uulgo regna occupabantur qui minus facile eam rem imperio nostro consequi poterant his nuntiis litterisque commotus caesar duas legiones in citeriore gallia nouas conscripsit et inita aestate in ulteriorem galliam qui deduceret q pedium legatum misit ipse cum primum pabuli copia esse inciperet ad exercitum uenit dat negotium senonibus reliquisque gallis qui finitimi belgis erant uti ea quae apud eos gerantur cognoscant seque de his rebus certiorem faciant hi constanter omnes nuntiauerunt manus cogi exercitum in unum locum conduci tum uero dubitandum non existimauit quin ad eos proficisceretur re frumentaria prouisa castra mouet diebusque circiter xv ad fines belgarum peruenit eo cum de improuiso celeriusque omnium opinione uenisset remi qui proximi galliae ex belgis sunt ad eum legatos iccium et andebrogium primos ciuitatis miserunt qui dicerent se suaque omnia in fidem atque potestatem populi romani permittere neque se cum reliquis belgis consensisse neque contra populum romanum coniurasse paratosque esse et obsides dare et imperata facere et oppidis recipere et frumento ceterisque rebus iuuare reliquos omnes belgas in armis esse germanosque qui cis rhenum incolant sese cum his coniunxisse tantumque esse eorum omnium furorem ut ne suessiones quidem fratres consanguineosque suos qui eodem iure et isdem legibus utantur unum imperium unumque magistratum cum ipsis habeant deterrere potuerint quin cum iis consentirent cum ab iis quaereret quae ciuitates quantaeque in armis essent et quid in bello possent sic reperiebat plerosque belgos esse ortos a germanis rhenumque antiquitus traductos propter loci fertilitatem ibi consedisse gallosque qui ea loca incolerent expulisse solosque esse qui patrum nostrorum memoria omni gallia uexata teutonos cimbrosque intra suos fines ingredi prohibuerint qua ex re fieri uti earum rerum memoria magnam sibi auctoritatem magnosque spiritus in re militari sumerent de numero eorum omnia se habere explorata remi dicebant propterea quod propinquitatibus adfinitatibus quo coniuncti quantam quisque multitudinem in communi belgarum concilio ad id bellum pollicitus sit cognouerint plurimum inter eos bellouacos et uirtute et auctoritate et hominum numero ualere hos posse conficere armata milia centum pollicitos ex eo numero electa milia lx totiusque belli imperium sibi postulare suessiones suos esse finitimos fines latissimos feracissimosque agros possidere apud eos fuisse regem nostra etiam memoria diuiciacum totius galliae potentissimum qui cum magnae partis harum regionum tum etiam britanniae imperium obtinuerit nunc esse regem galbam ad hunc propter iustitiam prudentiamque summam totius belli omnium uoluntate deferri oppida habere numero xii polliceri milia armata l totidem neruios qui maxime feri inter ipsos habeantur longissimeque absint xv milia atrebates ambianos x milia morinos xxv milia menapios vii milia caletos x milia veliocasses et viromanduos totidem atuatucos xviiii milia condrusos eburones caerosos paemanos qui uno nomine germani appellantur arbitrari ad xl milia caesar remos cohortatus liberaliterque oratione prosecutus omnem senatum ad se conuenire principumque liberos obsides ad se adduci iussit quae omnia ab his diligenter ad diem facta sunt ipse diuiciacum haeduum magnopere cohortatus docet quanto opere rei publicae communisque salutis intersit manus hostium distineri ne cum tanta multitudine uno tempore confligendum sit id fieri posse si suas copias haedui in fines bellouacorum introduxerint et eorum agros populari coeperint his datis mandatis eum a se dimittit postquam omnes belgarum copias in unum locum coactas ad se uenire uidit neque iam longe abesse ab iis quos miserat exploratoribus et ab remis cognouit flumen axonam quod est in extremis remorum finibus exercitum traducere maturauit atque ibi castra posuit quae res et latus unum castrorum ripis fluminis muniebat et post eum quae erant tuta ab hostibus reddebat et commeatus ab remis reliquisque ciuitatibus ut sine periculo ad eum portari possent efficiebat in eo flumine pons erat ibi praesidium ponit et in altera parte fluminis q titurium sabinum legatum cum sex cohortibus relinquit castra in altitudinem pedum xii uallo fossaque duodeuiginti pedum muniri iubet ab his castris oppidum remorum nomine bibrax aberat milia passuum viii id ex itinere magno impetu belgae oppugnare coeperunt aegre eo die sustentatum est gallorum eadem atque belgarum oppugnatio est haec ubi circumiecta multitudine hominum totis moenibus undique in murum lapides iaci coepti sunt murusque defensoribus nudatus est testudine facta portas succedunt murumque subruunt quod tum facile fiebat nam cum tanta multitudo lapides ac tela coicerent in muro consistendi potestas erat nulli cum finem oppugnandi nox fecisset iccius remus summa nobilitate et gratia inter suos qui tum oppido praeerat unus ex iis qui legati de pace ad caesarem uenerant nuntium ad eum mittit nisi subsidium sibi submittatur sese diutius sustinere non posse eo de media nocte caesar isdem ducibus usus qui nuntii ab iccio uenerant numidas et cretas sagittarios et funditores baleares subsidio oppidanis mittit quorum aduentu et remis cum spe defensionis studium propugnandi accessit et hostibus eadem de causa spes potiundi oppidi discessit itaque paulisper apud oppidum morati agrosque remorum depopulati omnibus uicis aedificiisque quo adire potuerant incensis ad castra caesaris omnibus copiis contenderunt et a milibus passuum minus duobus castra posuerunt quae castra ut fumo atque ignibus significabatur amplius milibus passuum viii latitudinem patebant caesar primo et propter multitudinem hostium et propter eximiam opinionem uirtutis proelio supersedere statuit cotidie tamen equestribus proeliis quid hostis uirtute posset et quid nostri auderent periclitabatur ubi nostros non esse inferiores intellexit loco pro castris ad aciem instruendam natura oportuno atque idoneo quod is collis ubi castra posita erant paululum ex planitie editus tantum aduersus in latitudinem patebat quantum loci acies instructa occupare poterat atque ex utraque parte lateris deiectus habebat et in fronte leniter fastigatus paulatim ad planitiem redibat ab