quo plerumque genere in proeliis uti consuerunt reliquis copiis subsecuti nostros nauibus egredi prohibebant erat ob has causas summa difficultas quod naues propter magnitudinem nisi in alto constitui non poterant militibus autem ignotis locis impeditis manibus magno et graui onere armorum oppressis simul et de nauibus desiliendum et in fluctibus consistendum et cum hostibus erat pugnandum cum illi aut ex arido aut paulum in aquam progressi omnibus membris expeditis notissimis locis audacter tela coicerent et equos insuefactos incitarent quibus rebus nostri perterriti atque huius omnino generis pugnae imperiti non eadem alacritate ac studio quo in pedestribus uti proeliis consuerant utebantur quod ubi caesar animaduertit naues longas quarum et species erat barbaris inusitatior et motus ad usum expeditior paulum remoueri ab onerariis nauibus et remis incitari et ad latus apertum hostium constitui atque inde fundis sagittis tormentis hostes propelli ac submoueri iussit quae res magno usui nostris fuit nam et nauium figura et remorum motu et inusitato genere tormentorum permoti barbari constiterunt ac paulum modo pedem rettulerunt atque nostris militibus cunctantibus maxime propter altitudinem maris qui x legionis aquilam gerebat obtestatus deos ut ea res legioni feliciter eueniret desilite inquit milites nisi uultis aquilam hostibus prodere ego certe meum rei publicae atque imperatori officium praestitero hoc cum uoce magna dixisset se ex naui proiecit atque in hostes aquilam ferre coepit tum nostri cohortati inter se ne tantum dedecus admitteretur uniuersi ex naui desiluerunt hos item ex proximis primi nauibus cum conspexissent subsecuti hostibus adpropinquauerunt pugnatum est ab utrisque acriter nostri tamen quod neque ordines seruare neque firmiter insistere neque signa subsequi poterant atque alius alia ex naui quibuscumque signis occurrerat se adgregabat magnopere perturbabantur hostes uero notis omnibus uadii ubi ex litore aliquos singulares ex naui egredientes conspexerant incitatis equis impeditos adoriebantur plures paucos circumsistebant alii ab latere aperto in uniuersos tela coiciebant quod cum animaduertisset caesar scaphas longarum nauium item speculatoria nauigia militibus compleri iussit et quos laborantes conspexerat his subsidia submittebat nostri simul in arido constiterunt suis omnibus consecutis in hostes impetum fecerunt atque eos in fugam dederunt neque longius prosequi potuerunt quod equites cursum tenere atque insulam capere non potuerant hoc unum ad pristinam fortunam caesari defuit hostes proelio superati simul atque se ex fuga receperunt statim ad caesarem legatos de pace miserunt obsides sese daturos quaeque imperasset facturos polliciti sunt una cum his legatis commius atrebas uenit quem supra demonstraueram a caesare in britanniam praemissum hunc illi e naui egressum cum ad eos oratoris modo caesaris mandata deferret comprehenderant atque in uincula coniecerant tum proelio facto remiserunt et in petenda pace eius rei culpam in multitudinem contulerunt et propter imprudentiam ut ignosceretur petiuerunt caesar questus quod cum ultro in continentem legatis missis pacem ab se petissent bellum sine causa intulissent ignoscere se imprudentiae dixit obsidesque imperauit quorum illi partem statim dederunt partem ex longinquioribus locis arcessitam paucis diebus sese daturos dixerunt interea suos in agros remigrare iusserunt principesque undique conuenire et se ciuitatesque suas caesari commendare coeperunt his rebus pace confirmata post diem quartum quam est in britanniam uentum naues xviii de quibus supra demonstratum est quae equites sustulerant ex superiore portu leni uento soluerunt quae cum adpropinquarent britanniae et ex castris uiderentur tanta tempestas subito coorta est ut nulla earum cursum tenere posset sed aliae eodem unde erant profectae referrentur aliae ad inferiorem partem insulae quae est propius solis occasum magno suo cum periculo deicerentur quae tamen ancoris iactis cum fluctibus complerentur necessario aduersa nocte in altum prouectae continentem petierunt eadem nocte accidit ut esset luna plena qui dies a maritimos aestus maximos in oceano efficere consueuit nostrisque id erat incognitum ita uno tempore et longas naues quibus caesar exercitum transportandum curauerat quas caesar in aridum subduxerat aestus complebat et onerarias quae ad ancoras erant deligatae tempestas adflictabat neque ulla nostris facultas aut administrandi aut auxiliandi dabatur compluribus nauibus fractis reliquae cum essent funibus ancoris reliquisque armamentis amissis ad nauigandum inutiles magna id quod necesse erat accidere totius exercitus perturbatio facta est neque enim naues erant aliae quibus reportari possent et omnia deerant quae ad reficiendas naues erant usui et quod omnibus constabat hiemari in gallia oportere frumentum in his locis in hiemem prouisum non erat quibus rebus cognitis principes britanniae qui post proelium ad caesarem conuenerant inter se conlocuti cum et equites et naues et frumentum romanis deesse intellegerent et paucitatem militum ex castrorum exiguitate cognoscerent quae hoc erant etiam angustior quod sine impedimentis caesar legiones transportauerat optimum factu esse duxerunt rebellione facta frumento commeatuque nostros prohibere et rem in hiemem producere quod his superatis aut reditu interclusis neminem postea belli inferendi causa in britanniam transiturum confidebant itaque rursus coniuratione facta paulatim ex castris discedere et suos clam ex agris deducere coeperunt at caesar etsi nondum eorum consilia cognouerat tamen et ex euentu nauium suarum et ex eo quod obsides dare intermiserant fore id quod accidit suspicabatur itaque ad omnes casus subsidia comparabat nam et frumentum ex agris cotidie in castra conferebat et quae grauissime adflictae erant naues earum materia atque aere ad reliquas reficiendas utebatur et quae ad eas res erant usui ex continenti comportari iubebat itaque cum summo studio a militibus administraretur xii nauibus amissis reliquis ut nauigari satis commode posset effecit dum ea geruntur legione ex consuetudine una frumentatum missa quae appellabatur vii neque ulla ad id tempus belli suspicione interposita cum pars hominum in agris remaneret pars etiam in castra uentitaret ii qui pro portis castrorum in statione erant caesari nuntiauerunt puluerem maiorem quam consuetudo ferret in ea parte uideri quam in partem legio iter fecisset caesar id quod erat suspicatus aliquid noui a barbaris initum consilii cohortes quae in statione erant secum in eam partem proficisci ex reliquis duas in stationem succedere reliquas armari et confestim sese subsequi iussit cum paulo longius a castris processisset suos ab hostibus premi atque aegre sustinere et conferta legione ex omnibus partibus tela coici animaduertit nam quod omni ex reliquis partibus demesso frumento pars una erat reliqua suspicati hostes huc nostros esse uenturos noctu in siluis delituerant tum dispersos depositis armis in metendo occupatos