frumento milites caruerint et pecore ex longinquioribus uicis adacto extremam famem sustentarent nulla tamen uox est ab eis audita populi romani maiestate et superioribus uictoriis indigna quin etiam caesar cum in opere singulas legiones appellaret et si acerbius inopiam ferrent se dimissurum oppugnationem diceret uniuersi ab eo ne id faceret petebant sic se complures annos illo imperante meruisse ut nullam ignominiam acciperent nusquam infecta re discederent hoc se ignominiae laturos loco si inceptam oppugnationem reliquissent praestare omnes perferre acerbitates quam non ciuibus romanis qui cenabi perfidia gallorum interissent parentarent haec eadem centurionibus tribunisque militum mandabant ut per eos ad caesarem deferrentur cum iam muro turres appropinquassent ex captiuis caesar cognouit vercingetorigem consumpto pabulo castra mouisse propius auaricum atque ipsum cum equitatu expeditisque qui inter equites proeliari consuessent insidiarum causa eo profectum quo nostros postero die pabulatum uenturos arbitraretur quibus rebus cognitis media nocte silentio profectus ad hostium castra mane peruenit illi celeriter per exploratores aduentu caesaris cognito carros impedimentaque sua in artiores siluas abdiderunt copias omnes in loco edito atque aperto instruxerunt qua re nuntiata caesar celeriter sarcinas conferri arma expediri iussit collis erat leniter ab infimo accliuis hunc ex omnibus fere partibus palus difficilis atque impedita cingebat non latior pedibus quinquaginta hoc se colle interruptis pontibus galli fiducia loci continebant generatimque distributi in ciuitates omnia uada ac saltus eius paludis obtinebant sic animo parati ut si eam paludem romani perrumpere conarentur haesitantes premerent ex loco superiore ut qui propinquitatem loci uideret paratos prope aequo marte ad dimicandum existimaret qui iniquitatem condicionis perspiceret inani simulatione sese ostentare cognosceret indignantes milites caesar quod conspectum suum hostes perferre possent tantulo spatio interiecto et signum proeli exposcentes edocet quanto detrimento et quot uirorum fortium morte necesse sit constare uictoriam quos cum sic animo paratos uideat ut nullum pro sua laude periculum recusent summae se iniquitatis condemnari debere nisi eorum uitam sua salute habeat cariorem sic milites consolatus eodem die reducit in castra reliquaque quae ad oppugnationem pertinebant oppidi administrare instituit vercingetorix cum ad suos redisset proditionis insimulatus quod castra propius romanos mouisset quod cum omni equitatu discessisset quod sine imperio tantas copias reliquisset quod eius discessu romani tanta opportunitate et celeritate uenissent non haec omnia fortuito aut sine consilio accidere potuisse regnum illum galliae malle caesaris concessu quam ipsorum habere beneficiotali modo accusatus ad haec respondit quod castra mouisset factum inopia pabuli etiam ipsis hortantibus quod propius romanos accessisset persuasum loci opportunitate qui se ipsum munitione defenderet equitum uero operam neque in loco palustri desiderari debuisse et illic fuisse utilem quo sint profecti summam imperi se consulto nulli discedentem tradidisse ne is multitudinis studio ad dimicandum impelleretur cui rei propter animi mollitiem studere omnes uideret quod diutius laborem ferre non possent romani si casu interuenerint fortunae si alicuius indicio uocati huic habendam gratiam quod et paucitatem eorum ex loco superiore cognoscere et uirtutem despicere potuerint qui dimicare non ausi turpiter se in castra receperint imperium se ab caesare per proditionem nullum desiderare quod habere uictoria posset quae iam esset sibi atque omnibus gallis explorata quin etiam ipsis remittere si sibi magis honorem tribuere quam ab se salutem accipere uideantur haec ut intellegatis inquit a me sincere pronuntiari audite romanos milites producit seruos quos in pabulatione paucis ante diebus exceperat et fame uinculisque excruciauerat hi iam ante edocti quae interrogati pronuntiarent milites se esse legionarios dicunt fame et inopia adductos clam ex castris exisse si quid frumenti aut pecoris in agris reperire possent simili omnem exercitum inopia premi nec iam uires sufficere cuiusquam nec ferre operis laborem posse itaque statuisse imperatorem si nihil in oppugnatione oppidi profecissent triduo exercitum deducere haec inquit a me vercingetorix beneficia habetis quem proditionis insimulatis cuius opera sine uestro sanguine tantum exercitum uictorem fame consumptum uidetis quem turpiter se ex fuga recipientem ne qua ciuitas suis finibus recipiat a me prouisum est conclamat omnis multitudo et suo more armis concrepat quod facere in eo consuerunt cuius orationem approbant summum esse vercingetorigem ducem nec de eius fide dubitandum nec maiore ratione bellum administrari posse statuunt ut x milia hominum delecta ex omnibus copiis in oppidum mittantur nec solis biturigibus communem salutem committendam censent quod paene in eo si id oppidum retinuissent summam uictoriae constare intellegebant singulari militum nostrorum uirtuti consilia cuiusque modi gallorum occurrebant ut est summae genus sollertiae atque ad omnia imitanda et efficienda quae ab quoque traduntur aptissimum nam et laqueis falces auertebant quas cum destinauerant tormentis introrsus reducebant et aggerem cuniculis subtrahebant eo scientius quod apud eos magnae sunt ferrariae atque omne genus cuniculorum notum atque usitatum est totum autem murum ex omni parte turribus contabulauerant atque has coriis intexerant tum crebris diurnis nocturnisque eruptionibus aut aggeri ignem inferebant aut milites occupatos in opere adoriebantur et nostrarum turrium altitudinem quantum has cotidianus agger expresserat commissis suarum turrium malis adaequabant et apertos cuniculos praeusta et praeacuta materia et pice feruefacta et maximi ponderis saxis morabantur moenibusque appropinquare prohibebant muri autem omnes gallici hac fere forma sunt trabes derectae perpetuae in longitudinem paribus interuallis distantes inter se binos pedes in solo collocantur hae reuinciuntur introrsus et multo aggere uestiuntur ea autem quae diximus inter ualla grandibus in fronte saxis effarciuntur his collocatis et coagmentatis alius insuper ordo additur ut idem illud interuallum seruetur neque inter se contingant trabes sed paribus intermissae spatiis singulae singulis saxis interiectis arte contineantur sic deinceps omne opus contexitur dum iusta muri altitudo expleatur hoc cum in speciem uarietatemque opus deforme non est alternis trabibus ac saxis quae rectis lineis suos ordines seruant tum ad utilitatem et defensionem urbium summam habet opportunitatem quod et ab incendio lapis et ab ariete materia defendit quae perpetuis trabibus pedes quadragenos plerumque introrsus reuincta neque perrumpi neque distrahi potest his tot rebus impedita oppugnatione milites cum toto tempore frigore et assiduis imbribus tardarentur tamen continenti labore omnia haec superauerunt et diebus xxv aggerem latum pedes cccxxx altum pedes lxxx exstruxerunt cum is murum hostium paene contingeret et caesar ad opus consuetudine excubaret militesque hortaretur ne quod omnino tempus ab opere intermitteretur paulo ante tertiam uigiliam est animaduersum fumare aggerem