quattuor milium quem ex omni prouincia et haeduis atque eorum sociis coactum habebat praemittit qui uideant quas in partes hostes iter faciant qui cupidius nouissimum agmen insecuti alieno loco cum equitatu heluetiorum proelium committunt et pauci de nostris cadunt quo proelio sublati heluetii quod quingentis equitibus tantam multitudinem equitum propulerant audacius subsistere non numquam et nouissimo agmine proelio nostros lacessere coeperunt caesar suos a proelio continebat ac satis habebat in praesentia hostem rapinis pabulationibus populationibusque prohibere ita dies circiter xv iter fecerunt uti inter nouissimum hostium agmen et nostrum primum non amplius quinis aut senis milibus passuum interesset interim cotidie caesar haeduos frumentum quod essent publice polliciti flagitare nam propter frigora quod gallia sub septentrionibus ut ante dictum est posita est non modo frumenta in agris matura non erant sed ne pabuli quidem satis magna copia suppetebat eo autem frumento quod flumine arari nauibus subuexerat propterea uti minus poterat quod iter ab arari heluetii auerterant a quibus discedere nolebat diem ex die ducere haedui conferri comportari adesse dicere ubi se diutius duci intellexit et diem instare quo die frumentum militibus metiri oporteret conuocatis eorum principibus quorum magnam copiam in castris habebat in his diuiciaco et lisco qui summo magistratui praeerat quem uergobretum appellant haedui qui creatur annuus et uitae necisque in suos habet potestatem grauiter eos accusat quod cum neque emi neque ex agris sumi possit tam necessario tempore tam propinquis hostibus ab iis non subleuetur praesertim cum magna ex parte eorum precibus adductus bellum susceperit multo etiam grauius quod sit destitutus queritur tum demum liscus oratione caesaris adductus quod antea tacuerat proponit esse non nullos quorum auctoritas apud plebem plurimum ualeat qui priuatim plus possint quam ipsi magistratus hos seditiosa atque improba oratione multitudinem deterrere ne frumentum conferant quod debeant praestare si iam principatum galliae obtinere non possint gallorum quam romanorum imperia perferre neque dubitare debeant quin si heluetios superauerint romani una cum reliqua gallia haeduis libertatem sint erepturi ab isdem nostra consilia quaeque in castris gerantur hostibus enuntiari hos a se coerceri non posse quin etiam quod necessariam rem coactus caesari enuntiarit intellegere sese quanto id cum periculo fecerit et ob eam causam quam diu potuerit tacuisse caesar hac oratione lisci dumnorigem diuiciaci fratrem designari sentiebat sed quod pluribus praesentibus eas res iactari nolebat celeriter concilium dimittit liscum retinet quaerit ex solo ea quae in conuentu dixerat dicit liberius atque audacius eadem secreto ab aliis quaerit reperit esse uera ipsum esse dumnorigem summa audacia magna apud plebem propter liberalitatem gratia cupidum rerum nouarum complures annos portoria reliquaque omnia haeduorum uectigalia paruo pretio redempta habere propterea quod illo licente contra liceri audeat nemo his rebus et suam rem familiarem auxisse et facultates ad largiendum magnas comparasse magnum numerum equitatus suo sumptu semper alere et circum se habere neque solum domi sed etiam apud finitimas ciuitates largiter posse atque huius potentiae causa matrem in biturigibus homini illic nobilissimo ac potentissimo conlocasse ipsum ex heluetiis uxorem habere sororum ex matre et propinquas suas nuptum in alias ciuitates conlocasse fauere et cupere heluetiis propter eam adfinitatem odisse etiam suo nomine caesarem et romanos quod eorum aduentu potentia eius deminuta et diuiciacus frater in antiquum locum gratiae atque honoris sit restitutus si quid accidat romanis summam in spem per heluetios regni obtinendi uenire imperio populi romani non modo de regno sed etiam de ea quam habeat gratia desperare reperiebat etiam in quaerendo caesar quod proelium equestre aduersum paucis ante diebus esset factum initium eius fugae factum a dumnorige atque eius equitibus nam equitatui quem auxilio caesari haedui miserant dumnorix praeerat eorum fuga reliquum esse equitatum perterritum quibus rebus cognitis cum ad has suspiciones certissimae res accederent quod per fines sequanorum heluetios traduxisset quod obsides inter eos dandos curasset quod ea omnia non modo iniussu suo et ciuitatis sed etiam inscientibus ipsis fecisset quod a magistratu haeduorum accusaretur satis esse causae arbitrabatur quare in eum aut ipse animaduerteret aut ciuitatem animaduertere iuberet his omnibus rebus unum repugnabat quod diuiciaci fratris summum in populum romanum studium summum in se uoluntatem egregiam fidem iustitiam temperantiam cognouerat nam ne eius supplicio diuiciaci animum offenderet uerebatur itaque prius quam quicquam conaretur diuiciacum ad se uocari iubet et cotidianis interpretibus remotis per c valerium troucillum principem galliae prouinciae familiarem suum cui summam omnium rerum fidem habebat cum eo conloquitur simul commonefacit quae ipso praesente in concilio gallorum de dumnorige sint dicta et ostendit quae separatim quisque de eo apud se dixerit petit atque hortatur ut sine eius offensione animi uel ipse de eo causa cognita statuat uel ciuitatem statuere iubeat diuiciacus multis cum lacrimis caesarem complexus obsecrare coepit ne quid grauius in fratrem statueret scire se illa esse uera nec quemquam ex eo plus quam se doloris capere propterea quod cum ipse gratia plurimum domi atque in reliqua gallia ille minimum propter adulescentiam posset per se creuisset quibus opibus ac neruis non solum ad minuendam gratiam sed paene ad perniciem suam uteretur sese tamen et amore fraterno et existimatione uulgi commoueri quod si quid ei a caesare grauius accidisset cum ipse eum locum amicitiae apud eum teneret neminem existimaturum non sua uoluntate factum qua ex re futurum uti totius galliae animi a se auerterentur haec cum pluribus uerbis flens a caesare peteret caesar eius dextram prendit consolatus rogat finem orandi faciat tanti eius apud se gratiam esse ostendit uti et rei publicae iniuriam et suum dolorem eius uoluntati ac precibus condonet dumnorigem ad se uocat fratrem adhibet quae in eo reprehendat ostendit quae ipse intellegat quae ciuitas queratur proponit monet ut in reliquum tempus omnes suspiciones uitet praeterita se diuiciaco fratri condonare dicit dumnorigi custodes ponit ut quae agat quibuscum loquatur scire possit eodem die ab exploratoribus certior factus hostes sub monte consedisse milia passuum ab ipsius castris octo qualis esset natura montis et qualis in circuitu ascensus qui cognoscerent misit renuntiatum est facilem esse de tertia uigilia t labienum legatum pro praetore cum duabus legionibus et iis ducibus qui iter cognouerant summum iugum montis ascendere iubet quid sui consilii sit ostendit ipse de quarta uigilia eodem itinere quo