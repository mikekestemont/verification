suo rex atque amicus a senatu appellatus esset hanc sibi populoque romano gratiam referret ut in conloquium uenire inuitatus grauaretur neque de communi re dicendum sibi et cognoscendum putaret haec esse quae ab eo postularet primum ne quam multitudinem hominum amplius trans rhenum in galliam traduceret deinde obsides quos haberet ab haeduis redderet sequanisque permitteret ut quos illi haberent uoluntate eius reddere illis liceret neue haeduos iniuria lacesseret neue his sociisque eorum bellum inferret si id ita fecisset sibi populoque romano perpetuam gratiam atque amicitiam cum eo futuram si non impetraret sese quoniam m messala m pisone consulibus senatus censuisset uti quicumque galliam prouinciam obtineret quod commodo rei publicae facere posset haeduos ceterosque amicos populi romani defenderet se haeduorum iniurias non neglecturum ad haec ariouistus respondit ius esse belli ut qui uicissent iis quos uicissent quem ad modum uellent imperarent item populum romanum uictis non ad alterius praescriptum sed ad suum arbitrium imperare consuesse si ipse populo romano non praescriberet quem ad modum suo iure uteretur non oportere se a populo romano in suo iure impediri haeduos sibi quoniam belli fortunam temptassent et armis congressi ac superati essent stipendiarios esse factos magnam caesarem iniuriam facere qui suo aduentu uectigalia sibi deteriora faceret haeduis se obsides redditurum non esse neque his neque eorum sociis iniuria bellum inlaturum si in eo manerent quod conuenisset stipendiumque quotannis penderent si id non fecissent longe iis fraternum nomen populi romani afuturum quod sibi caesar denuntiaret se haeduorum iniurias non neglecturum neminem secum sine sua pernicie contendisse cum uellet congrederetur intellecturum quid inuicti germani exercitatissimi in armis qui inter annos xiiii tectum non subissent uirtute possent haec eodem tempore caesari mandata referebantur et legati ab haeduis et a treueris ueniebant haedui questum quod harudes qui nuper in galliam transportati essent fines eorum popularentur sese ne obsidibus quidem datis pacem ariouisti redimere potuisse treueri autem pagos centum sueborum ad ripas rheni consedisse qui rhemum transire conarentur his praeesse nasuam et cimberium fratres quibus rebus caesar uehementer commotus maturandum sibi existimauit ne si noua manus sueborum cum ueteribus copiis ariouisti sese coniunxisset minus facile resisti posset itaque re frumentaria quam celerrime potuit comparata magnis itineribus ad ariouistum contendit cum tridui uiam processisset nuntiatum est ei ariouistum cum suis omnibus copiis ad occupandum vesontionem quod est oppidum maximum sequanorum contendere triduique uiam a suis finibus processisse id ne accideret magnopere sibi praecauendum caesar existimabat namque omnium rerum quae ad bellum usui erant summa erat in eo oppido facultas idque natura loci sic muniebatur ut magnam ad ducendum bellum daret facultatem propterea quod flumen alduas dubis ut circino circumductum paene totum oppidum cingit reliquum spatium quod est non amplius pedum mdc qua flumen intermittit mons continet magna altitudine ita ut radices eius montis ex utraque parte ripae fluminis contingant hunc murus circumdatus arcem efficit et cum oppido coniungit huc caesar magnis nocturnis diurnisque itineribus contendit occupatoque oppido ibi praesidium conlocat dum paucos dies ad vesontionem rei frumentariae commeatusque causa moratur ex percontatione nostrorum uocibusque gallorum ac mercatorum qui ingenti magnitudine corporum germanos incredibili uirtute atque exercitatione in armis esse praedicabant saepe numero sese cum his congressos ne uultum quidem atque aciem oculorum dicebant ferre potuisse tantus subito timor omnem exercitum occupauit ut non mediocriter omnium mentes animosque perturbaret hic primum ortus est a tribunis militum praefectis reliquisque qui ex urbe amicitiae causa caesarem secuti non magnum in re militari usum habebant quorum alius alia causa inlata quam sibi ad proficiscendum necessariam esse diceret petebat ut eius uoluntate discedere liceret non nulli pudore adducti ut timoris suspicionem uitarent remanebant hi neque uultum fingere neque interdum lacrimas tenere poterant abditi in tabernaculis aut suum fatum querebantur aut cum familiaribus suis commune periculum miserabantur vulgo totis castris testamenta obsignabantur horum uocibus ac timore paulatim etiam ii qui magnum in castris usum habebant milites centurionesque quique equitatui praeerant perturbabantur qui se ex his minus timidos existimari uolebant non se hostem uereri sed angustias itineris et magnitudinem siluarum quae intercederent inter ipsos atque ariouistum aut rem frumentariam ut satis commode supportari posset timere dicebant non nulli etiam caesari nuntiabant cum castra moueri ac signa ferri iussisset non fore dicto audientes milites neque propter timorem signa laturos haec cum animaduertisset conuocato consilio omniumque ordinum ad id consilium adhibitis centurionibus uehementer eos incusauit primum quod aut quam in partem aut quo consilio ducerentur sibi quaerendum aut cogitandum putarent ariouistum se consule cupidissime populi romani amicitiam adpetisse cur hunc tam temere quisquam ab officio discessurum iudicaret sibi quidem persuaderi cognitis suis postulatis atque aequitate condicionum perspecta eum neque suam neque populi romani gratiam repudiaturum quod si furore atque amentia impulsum bellum intulisset quid tandem uererentur aut cur de sua uirtute aut de ipsius diligentia desperarent factum eius hostis periculum patrum nostrorum memoria cimbris et teutonis a c mario pulsis cum non minorem laudem exercitus quam ipse imperator meritus uidebatur factum etiam nuper in italia seruili tumultu quos tamen aliquid usus ac disciplina quam a nobis accepissent subleuarint ex quo iudicari posse quantum haberet in se boni constantia propterea quod quos aliquam diu inermes sine causa timuissent hos postea armatos ac uictores superassent denique hos esse eosdem germanos quibuscum saepe numero heluetii congressi non solum in suis sed etiam in illorum finibus plerumque superarint qui tamen pares esse nostro exercitui non potuerint si quos aduersum proelium et fuga gallorum commoueret hos si quaererent reperire posse diuturnitate belli defatigatis gallis ariouistum cum multos menses castris se ac paludibus tenuisset neque sui potestatem fecisset desperantes iam de pugna et dispersos subito adortum magis ratione et consilio quam uirtute uicisse cui rationi contra homines barbaros atque imperitos locus fuisset hac ne ipsum quidem sperare nostros exercitus capi posse qui suum timorem in rei frumentariae simulationem angustiasque itineris conferrent facere arroganter cum aut de officio imperatoris desperare aut praescribere uiderentur haec sibi esse curae frumentum sequanos leucos lingones subministrare iamque esse in agris frumenta matura de itinere ipsos breui tempore iudicaturos quod non fore dicto audientes neque signa laturi dicantur nihil se ea re commoueri scire enim quibuscumque exercitus dicto audiens non fuerit