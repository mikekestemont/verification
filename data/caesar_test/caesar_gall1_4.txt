hostes ierant ad eos contendit equitatumque omnem ante se mittit p considius qui rei militaris peritissimus habebatur et in exercitu l sullae et postea in m crassi fuerat cum exploratoribus praemittitur prima luce cum summus mons a lucio labieno teneretur ipse ab hostium castris non longius mille et quingentis passibus abesset neque ut postea ex captiuis comperit aut ipsius aduentus aut labieni cognitus esset considius equo admisso ad eum accurrit dicit montem quem a labieno occupari uoluerit ab hostibus teneri id se a gallicis armis atque insignibus cognouisse caesar suas copias in proximum collem subducit aciem instruit labienus ut erat ei praeceptum a caesare ne proelium committeret nisi ipsius copiae prope hostium castra uisae essent ut undique uno tempore in hostes impetus fieret monte occupato nostros expectabat proelioque abstinebat multo denique die per exploratores caesar cognouit et montem a suis teneri et heluetios castra mouisse et considium timore perterritum quod non uidisset pro uiso sibi renuntiauisse eo die quo consuerat interuallo hostes sequitur et milia passuum tria ab eorum castris castra ponit postridie eius diei quod omnino biduum supererat cum exercitui frumentum metiri oporteret et quod a bibracte oppido haeduorum longe maximo et copiosissimo non amplius milibus passuum xviii aberat rei frumentariae prospiciendum existimauit itaque iter ab heluetiis auertit ac bibracte ire contendit ea res per fugitiuos l aemilii decurionis equitum gallorum hostibus nuntiatur heluetii seu quod timore perterritos romanos discedere a se existimarent eo magis quod pridie superioribus locis occupatis proelium non commisissent siue eo quod re frumentaria intercludi posse confiderent commutato consilio atque itinere conuerso nostros a nouissimo agmine insequi ac lacessere coeperunt postquam id animum aduertit copias suas caesar in proximum collem subduxit equitatumque qui sustineret hostium impetum misit ipse interim in colle medio triplicem aciem instruxit legionum quattuor ueteranarum in summo iugo duas legiones quas in gallia citeriore proxime conscripserat et omnia auxilia conlocauit ita ut supra se totum montem hominibus compleret impedimenta sarcinasque in unum locum conferri et eum ab iis qui in superiore acie constiterant muniri iussit heluetii cum omnibus suis carris secuti impedimenta in unum locum contulerunt ipsi confertissima acie reiecto nostro equitatu phalange facta sub primam nostram aciem successerunt caesar primum suo deinde omnium ex conspectu remotis equis ut aequato omnium periculo spem fugae tolleret cohortatus suos proelium commisit milites loco superiore pilis missis facile hostium phalangem perfregerunt ea disiecta gladiis destrictis in eos impetum fecerunt gallis magno ad pugnam erat impedimento quod pluribus eorum scutis uno ictu pilorum transfixis et conligatis cum ferrum se inflexisset neque euellere neque sinistra impedita satis commode pugnare poterant multi ut diu iactato bracchio praeoptarent scutum manu emittere et nudo corpore pugnare tandem uulneribus defessi et pedem referre et quod mons suberit circiter mille passuum spatio eo se recipere coeperunt capto monte et succedentibus nostris boi et tulingi qui hominum milibus circiter xv agmen hostium claudebant et nouissimis praesidio erant ex itinere nostros ab latere aperto adgressi circumuenire et id conspicati heluetii qui in montem sese receperant rursus instare et proelium redintegrare coeperunt romani conuersa signa bipertito intulerunt prima et secunda acies ut uictis ac submotis resisteret tertia ut uenientes sustineret ita ancipiti proelio diu atque acriter pugnatum est diutius cum sustinere nostrorum impetus non possent alteri se ut coeperant in montem receperunt alteri ad impedimenta et carros suos se contulerunt nam hoc toto proelio cum ab hora septima ad uesperum pugnatum sit auersum hostem uidere nemo potuit ad multam noctem etiam ad impedimenta pugnatum est propterea quod pro uallo carros obiecerunt et e loco superiore in nostros uenientes tela coniciebant et non nulli inter carros rotasque mataras ac tragulas subiciebant nostrosque uulnerabant diu cum esset pugnatum impedimentis castrisque nostri potiti sunt ibi orgetorigis filia atque unus e filiis captus est ex eo proelio circiter hominum milia cxxx superfuerunt eaque tota nocte continenter ierunt nullam partem noctis itinere intermisso in fines lingonum die quarto peruenerunt cum et propter uulnera militum et propter sepulturam occisorum nostri triduum morati eos sequi non potuissent caesar ad lingonas litteras nuntiosque misit ne eos frumento neue alia re iuuarent qui si iuuissent se eodem loco quo heluetios habiturum ipse triduo intermisso cum omnibus copiis eos sequi coepit heluetii omnium rerum inopia adducti legatos de deditione ad eum miserunt qui cum eum in itinere conuenissent seque ad pedes proiecissent suppliciterque locuti flentes pacem petissent atque eos in eo loco quo tum essent suum aduentum expectare iussisset paruerunt eo postquam caesar peruenit obsides arma seruos qui ad eos perfugissent poposcit dum ea conquiruntur et conferuntur nocte intermissa circiter hominum milia vi eius pagi qui verbigenus appellatur siue timore perterriti ne armis traditis supplicio adficerentur siue spe salutis inducti quod in tanta multitudine dediticiorum suam fugam aut occultari aut omnino ignorari posse existimarent prima nocte e castris heluetiorum egressi ad rhenum finesque germanorum contenderunt quod ubi caesar resciit quorum per fines ierant his uti conquirerent et reducerent si sibi purgati esse uellent imperauit reductos in hostium numero habuit reliquos omnes obsidibus armis perfugis traditis in deditionem accepit heluetios tulingos latobrigos in fines suos unde erant profecti reuerti iussit et quod omnibus frugibus amissis domi nihil erat quo famem tolerarent allobrogibus imperauit ut iis frumenti copiam facerent ipsos oppida uicosque quos incenderant restituere iussit id ea maxime ratione fecit quod noluit eum locum unde heluetii discesserant uacare ne propter bonitatem agrorum germani qui trans rhenum incolunt ex suis finibus in heluetiorum fines transirent et finitimi galliae prouinciae allobrogibusque essent boios petentibus haeduis quod egregia uirtute erant cogniti ut in finibus suis conlocarent concessit quibus illi agros dederunt quosque postea in parem iuris libertatisque condicionem atque ipsi erant receperunt in castris heluetiorum tabulae repertae sunt litteris graecis confectae et ad caesarem relatae quibus in tabulis nominatim ratio confecta erat qui numerus domo exisset eorum qui arma ferre possent et item separatim quot pueri senes mulieresque quarum omnium rerum summa erat capitum heluetiorum milium cclxiii tulingorum milium xxxvi latobrigorum xiiii rauracorum xxiii boiorum xxxii ex his qui arma ferre possent ad milia nonaginta duo summa omnium fuerunt ad milia ccclxviii eorum qui domum redierunt censu habito ut