nostris atque occupatis in munitione castrorum subito se ex statione pro castris collocati acriter pugnauerunt duabusque missis subsidio cohortibus a caesare atque eis primis legionum duarum cum hae perexiguo intermisso loci spatio inter se constitissent nouo genere pugnae perterritis nostris per medios audacissime perruperunt seque inde incolumes receperunt eo die quintus laberius durus tribunus militum interficitur illi pluribus submissis cohortibus repelluntur toto hoc in genere pugnae cum sub oculis omnium ac pro castris dimicaretur intellectum est nostros propter grauitatem armorum quod neque insequi cedentes possent neque ab signis discedere auderent minus aptos esse ad huius generis hostem equites autem magno cum periculo proelio dimicare propterea quod illi etiam consulto plerumque cederent et cum paulum ab legionibus nostros remouissent ex essedis desilirent et pedibus dispari proelio contenderent equestris autem proeli ratio et cedentibus et insequentibus par atque idem periculum inferebat accedebat huc ut numquam conferti sed rari magnisque interuallis proeliarentur stationesque dispositas haberent atque alios alii deinceps exciperent integrique et recentes defetigatis succederent postero die procul a castris hostes in collibus constiterunt rarique se ostendere et lenius quam pridie nostros equites proelio lacessere coeperunt sed meridie cum caesar pabulandi causa tres legiones atque omnem equitatum cum gaio trebonio legato misisset repente ex omnibus partibus ad pabulatores aduolauerunt sic uti ab signis legionibusque non absisterent nostri acriter in eos impetu facto reppulerunt neque finem sequendi fecerunt quoad subsidio confisi equites cum post se legiones uiderent praecipites hostes egerunt magnoque eorum numero interfecto neque sui colligendi neque consistendi aut ex essedis desiliendi facultatem dederunt ex hac fuga protinus quae undique conuenerant auxilia discesserunt neque post id tempus umquam summis nobiscum copiis hostes contenderunt caesar cognito consilio eorum ad flumen tamesim in fines cassiuellauni exercitum duxit quod flumen uno omnino loco pedibus atque hoc aegre transiri potest eo cum uenisset animum aduertit ad alteram fluminis ripam magnas esse copias hostium instructas ripa autem erat acutis sudibus praefixis munita eiusdemque generis sub aqua defixae sudes flumine tegebantur his rebus cognitis a captiuis perfugisque caesar praemisso equitatu confestim legiones subsequi iussit sed ea celeritate atque eo impetu milites ierunt cum capite solo ex aqua exstarent ut hostes impetum legionum atque equitum sustinere non possent ripasque dimitterent ac se fugae mandarent cassiuellaunus ut supra demonstrauimus omni deposita spe contentionis dimissis amplioribus copiis milibus circiter quattuor essedariorum relictis itinera nostra seruabat paulumque ex uia excedebat locisque impeditis ac siluestribus sese occultabat atque eis regionibus quibus nos iter facturos cognouerat pecora atque homines ex agris in siluas compellebat et cum equitatus noster liberius praedandi uastandique causa se in agros eiecerat omnibus uiis semitisque essedarios ex siluis emittebat et magno cum periculo nostrorum equitum cum eis confligebat atque hoc metu latius uagari prohibebat relinquebatur ut neque longius ab agmine legionum discedi caesar pateretur et tantum in agris uastandis incendiisque faciendis hostibus noceretur quantum labore atque itinere legionarii milites efficere poterant interim trinobantes prope firmissima earum regionum ciuitas ex qua mandubracius adulescens caesaris fidem secutus ad eum in continentem galliam uenerat cuius pater in ea ciuitate regnum obtinuerat interfectusque erat a cassiuellauno ipse fuga mortem uitauerat legatos ad caesarem mittunt pollicenturque sese ei dedituros atque imperata facturos petunt ut mandubracium ab iniuria cassiuellauni defendat atque in ciuitatem mittat qui praesit imperiumque obtineat his caesar imperat obsides quadraginta frumentumque exercitui mandubraciumque ad eos mittit illi imperata celeriter fecerunt obsides ad numerum frumentumque miserunt trinobantibus defensis atque ab omni militum inuria prohibitis cenimagni segontiaci ancalites bibroci cassi legationibus missis sese caesari dedunt ab his cognoscit non longe ex eo loco oppidum cassiuellauni abesse siluis paludibusque munitum quo satis magnus hominum pecorisque numerus inuenerit oppidum autem britanni uocant cum siluas impeditas uallo atque fossa munierunt quo incursionis hostium uitandae causa conuenire consuerunt eo proficiscitur cum legionibus locum reperit egregie natura atque opere munitum tamen hunc duabus ex partibus oppugnare contendit hostes paulisper morati militum nostrorum impetum non tulerunt seseque alia ex parte oppidi eiecerunt magnus ibi numerus pecoris repertus multique in fuga sunt comprehensi atque interfecti dum haec in his locis geruntur cassiuellaunus ad cantium quod esse ad mare supra demonstrauimus quibus regionibus quattuor reges praeerant cingetorix caruilius taximagulus segouax nuntios mittit atque eis imperat uti coactis omnibus copiis castra naualia de improuiso adoriantur atque oppugent ei cum ad castra uenissent nostri eruptione facta multis eorum interfectis capto etiam nobili duce lugotorige suos incolumes reduxerunt cassiuellaunus hoc proelio nuntiato tot detrimentis acceptis uastatis finibus maxime etiam permotus defectione ciuitatum legatos per atrebatem commium de deditione ad caesarem mittit caesar cum constituisset hiemare in continenti propter repentinos galliae motus neque multum aestatis superesset atque id facile extrahi posse intellegeret obsides imperat et quid in annos singulos uectigalis populo romano britannia penderet constituit interdicit atque imperat cassiuellauno ne mandubracio neu trinobantibus noceat obsidibus acceptis exercitum reducit ad mare naues inuenit refectas his deductis quod et captiuorum magnum numerum habebat et nonnullae tempestate deperierant naues duobus commeatibus exercitum reportare instituit ac sic accidit uti ex tanto nauium numero tot nauigationibus neque hoc neque superiore anno ulla omnino nauis quae milites portaret desideraretur at ex eis quae inanes ex continenti ad eum remitterentur et prioris commeatus expositis militibus et quas postea labienus faciendas curauerat numero lx perpaucae locum caperent reliquae fere omnes reicerentur quas cum aliquamdiu caesar frustra exspectasset ne anni tempore a nauigatione excluderetur quod aequinoctium suberat necessario angustius milites collocauit ac summa tranquillitate consecuta secunda inita cum soluisset uigilia prima luce terram attigit omnesque incolumes naues perduxit subductis nauibus concilioque gallorum samarobriuae peracto quod eo anno frumentum in gallia propter siccitates angustius prouenerat coactus est aliter ac superioribus annis exercitum in hibernis collocare legionesque in plures ciuitates distribuere ex quibus unam in morinos ducendam gaio fabio legato dedit alteram in neruios quinto ciceroni tertiam in esubios lucio roscio quartam in remis cum tito labieno in confinio treuerorum hiemare iussit tres in belgis collocauit eis marcum crassum quaestorem et lucium munatium plancum et gaium trebonium legatos praefecit unam legionem quam proxime trans padum conscripserat et cohortes v in eburones quorum pars maxima est inter mosam ac rhenum qui sub imperio ambiorigis et catuuolci erant misit eis militibus