impedimentis at hostes posteaquam ex nocturno fremitu uigiliisque de profectione eorum senserunt collocatis insidiis bipertito in siluis opportuno atque occulto loco a milibus passuum circiter duobus romanorum aduentum exspectabant et cum se maior pars agminis in magnam conuallem demisisset ex utraque parte eius uallis subito se ostenderunt nouissimosque premere et primos prohibere ascensu atque iniquissimo nostris loco proelium committere coeperunt tum demum titurius qui nihil ante prouidisset trepidare et concursare cohortesque disponere haec tamen ipsa timide atque ut eum omnia deficere uiderentur quod plerumque eis accidere consueuit qui in ipso negotio consilium capere coguntur at cotta qui cogitasset haec posse in itinere accidere atque ob eam causam profectionis auctor non fuisset nulla in re communi saluti deerat et in appellandis cohortandisque militibus imperatoris et in pugna militis officia praestabat cum propter longitudinem agminis minus facile omnia per se obire et quid quoque loco faciendum esset prouidere possent iusserunt pronuntiare ut impedimenta relinquerent atque in orbem consisterent quod consilium etsi in eiusmodi casu reprehendendum non est tamen incommode accidit nam et nostris militibus spem minuit et hostes ad pugnam alacriores effecit quod non sine summo timore et desperatione id factum uidebatur praeterea accidit quod fieri necesse erat ut uulgo milites ab signis discederent quae quisque eorum carissima haberet ab impedimentis petere atque arripere properaret clamore et fletu omnia complerentur at barbaris consilium non defuit nam duces eorum tota acie pronuntiare iusserunt ne quis ab loco discederet illorum esse praedam atque illis reseruari quaecumque romani reliquissent proinde omnia in uictoria posita existimarent erant et uirtute et studio pugnandi pares nostri tametsi ab duce et a fortuna deserebantur tamen omnem spem salutis in uirtute ponebant et quotiens quaeque cohors procurrerat ab ea parte magnus numerus hostium cadebat qua re animaduersa ambiorix pronuntiari iubet ut procul tela coniciant neu propius accedant et quam in partem romani impetum fecerint cedant leuitate armorum et cotidiana exercitatione nihil eis noceri posse rursus se ad signa recipientes insequantur quo praecepto ab eis diligentissime obseruato cum quaepiam cohors ex orbe excesserat atque impetum fecerat hostes uelocissime refugiebant interim eam partem nudari necesse erat et ab latere aperto tela recipi rursus cum in eum locum unde erant egressi reuerti coeperant et ab eis qui cesserant et ab eis qui proximi steterant circumueniebantur sin autem locum tenere uellent nec uirtuti locus relinquebatur neque ab tanta multitudine coniecta tela conferti uitare poterant tamen tot incommodis conflictati multis uulneribus acceptis resistebant et magna parte diei consumpta cum a prima luce ad horam octauam pugnaretur nihil quod ipsis esset indignum committebant tum tito baluentio qui superiore anno primum pilum duxerat uiro forti et magnae auctoritatis utrumque femur tragula traicitur quintus lucanius eiusdem ordinis fortissime pugnans dum circumuento filio subuenit interficitur lucius cotta legatus omnes cohortes ordinesque adhortans in aduersum os funda uulneratur his rebus permotus quintus titurius cum procul ambiorigem suos cohortantem conspexisset interpretem suum gnaeum pompeium ad eum mittit rogatum ut sibi militibusque parcat ille appellatus respondit si uelit secum colloqui licere sperare a multitudine impetrari posse quod ad militum salutem pertineat ipsi uero nihil nocitum iri inque eam rem se suam fidem interponere ille cum cotta saucio communicat si uideatur pugna ut excedant et cum ambiorige una colloquantur sperare ab eo de sua ac militum salute impetrari posse cotta se ad armatum hostem iturum negat atque in eo perseuerat sabinus quos in praesentia tribunos militum circum se habebat et primorum ordinum centuriones se sequi iubet et cum propius ambiorigem accessisset iussus arma abicere imperatum facit suisque ut idem faciant imperat interim dum de condicionibus inter se agunt longiorque consulto ab ambiorige instituitur sermo paulatim circumuentus interficitur tum uero suo more uictoriam conclamant atque ululatum tollunt impetuque in nostros facto ordines perturbant ibi lucius cotta pugnans interficitur cum maxima parte militum reliqui se in castra recipiunt unde erant egressi ex quibus lucius petrosidius aquilifer cum magna multitudine hostium premeretur aquilam intra uallum proiecit ipse pro castris fortissime pugnans occiditur illi aegre ad noctem oppugnationem sustinent noctu ad unum omnes desperata salute se ipsi interficiunt pauci ex proelio lapsi incertis itineribus per siluas ad titum labienum legatum in hiberna perueniunt atque eum de rebus gestis certiorem faciunt hac uictoria sublatus ambiorix statim cum equitatu in aduatucos qui erant eius regno finitimi proficiscitur neque noctem neque diem intermittit peditatumque subsequi iubet re demonstrata aduatucisque concitatis postero die in neruios peruenit hortaturque ne sui in perpetuum liberandi atque ulciscendi romanos pro eis quas acceperint iniuriis occasionem dimittant interfectos esse legatos duos magnamque partem exercitus interisse demonstrat nihil esse negoti subito oppressam legionem quae cum cicerone hiemet interfici se ad eam rem profitetur adiutorem facile hac oratione neruiis persuadet itaque confestim dimissis nuntiis ad ceutrones grudios leuacos pleumoxios geidumnos qui omnes sub eorum imperio sunt quam maximas manus possunt cogunt et de improuiso ad ciceronis hiberna aduolant nondum ad eum fama de tituri morte perlata huic quoque accidit quod fuit necesse ut nonnulli milites qui lignationis munitionisque causa in siluas discessissent repentino equitum aduentu interciperentur his circumuentis magna manu eburones neruii aduatuci atque horum omnium socii et clientes legionem oppugnare incipiunt nostri celeriter ad arma concurrunt uallum conscendunt aegre is dies sustentatur quod omnem spem hostes in celeritate ponebant atque hanc adepti uictoriam in perpetuum se fore uictores confidebant mittuntur ad caesarem confestim ab cicerone litterae magnis propositis praemiis si pertulissent obsessis omnibus uiis missi intercipiuntur noctu ex materia quam munitionis causa comportauerant turres admodum cxx excitantur incredibili celeritate quae deesse operi uidebantur perficiuntur hostes postero die multo maioribus coactis copiis castra oppugnant fossam complent eadem ratione qua pridie ab nostris resistitur hoc idem reliquis deinceps fit diebus nulla pars nocturni temporis ad laborem intermittitur non aegris non uulneratis facultas quietis datur quaecumque ad proximi diei oppugnationem opus sunt noctu comparantur multae praeustae sudes magnus muralium pilorum numerus instituitur turres contabulantur pinnae loricaeque ex cratibus attexuntur ipse cicero cum tenuissima ualetudine esset ne nocturnum quidem sibi tempus ad quietem relinquebat ut ultro militum concursu ac uocibus sibi parcere cogeretur tunc duces principesque neruiorum qui aliquem sermonis aditum causamque amicitiae cum cicerone habebant colloqui sese uelle dicunt facta