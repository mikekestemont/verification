illata calamitate finibus quidem nostris aliquando excesserunt atque alias terras petierunt iura leges agros libertatem nobis reliquerunt romani uero quid petunt aliud aut quid uolunt nisi inuidia adducti quos fama nobiles potentesque bello cognouerunt horum in agris ciuitatibusque considere atque his aeternam iniungere seruitutem neque enim ulla alia condicione bella gesserunt quod si ea quae in longinquis nationibus geruntur ignoratis respicite finitimam galliam quae in prouinciam redacta iure et legibus commutatis securibus subiecta perpetua premitur seruitute sententiis dictis constituunt ut ei qui ualetudine aut aetate inutiles sunt bello oppido excedant atque omnia prius experiantur quam ad critognati sententiam descendant illo tamen potius utendum consilio si res cogat atque auxilia morentur quam aut deditionis aut pacis subeundam condicionem mandubii qui eos oppido receperant cum liberis atque uxoribus exire coguntur hi cum ad munitiones romanorum accessissent flentes omnibus precibus orabant ut se in seruitutem receptos cibo iuuarent at caesar dispositis in uallo custodibus recipi prohibebat interea commius reliquique duces quibus summa imperi permissa erat cum omnibus copiis ad alesiam perueniunt et colle exteriore occupato non longius mille passibus ab nostris munitionibus considunt postero die equitatu ex castris educto omnem eam planitiem quam in longitudinem tria milia passuum patere demonstrauimus complent pedestresque copias paulum ab eo loco abditas in locis superioribus constituunt erat ex oppido alesia despectus in campum concurrunt his auxiliis uisis fit gratulatio inter eos atque omnium animi ad laetitiam excitantur itaque productis copiis ante oppidum considunt et proximam fossam cratibus integunt atque aggere explent seque ad eruptionem atque omnes casus comparant caesar omni exercitu ad utramque partem munitionum disposito ut si usus ueniat suum quisque locum teneat et nouerit equitatum ex castris educi et proelium committi iubet erat ex omnibus castris quae summum undique iugum tenebant despectus atque omnes milites intenti pugnae prouentum exspectabant galli inter equites raros sagittarios expeditosque leuis armaturae interiecerant qui suis cedentibus auxilio succurrerent et nostrorum equitum impetus sustinerent ab his complures de improuiso uulnerati proelio excedebant cum suos pugna superiores esse galli confiderent et nostros multitudine premi uiderent ex omnibus partibus et ei qui munitionibus continebantur et hi qui ad auxilium conuenerant clamore et ululatu suorum animos confirmabant quod in conspectu omnium res gerebatur neque recte ac turpiter factum celari poterat utrosque et laudis cupiditas et timor ignominiae ad uirtutem excitabant cum a meridie prope ad solis occasum dubia uictoria pugnaretur germani una in parte confertis turmis in hostes impetum fecerunt eosque propulerunt quibus in fugam coniectis sagittarii circumuenti interfectique sunt item ex reliquis partibus nostri cedentes usque ad castra insecuti sui colligendi facultatem non dederunt at ei qui ab alesia processerant maesti prope uictoria desperata se in oppidum receperunt uno die intermisso galli atque hoc spatio magno cratium scalarum harpagonum numero effecto media nocte silentio ex castris egressi ad campestres munitiones accedunt subito clamore sublato qua significatione qui in oppido obsidebantur de suo aduentu cognoscere possent crates proicere fundis sagittis lapidibus nostros de uallo proturbare reliquaque quae ad oppugnationem pertinent parant administrare eodem tempore clamore exaudito dat tuba signum suis vercingetorix atque ex oppido educit nostri ut superioribus diebus ut cuique erat locus attributus ad munitiones accedunt fundis librilibus sudibusque quas in opere disposuerant ac glandibus gallos proterrent prospectu tenebris adempto multa utrimque uulnera accipiuntur complura tormentis tela coniciuntur at marcus antonius et gaius trebonius legati quibus hae partes ad defendendum obuenerant qua ex parte nostros premi intellexerant his auxilio ex ulterioribus castellis deductos summittebant dum longius ab munitione aberant galli plus multitudine telorum proficiebant posteaquam propius successerunt aut se stimulis inopinantes induebant aut in scrobes delati transfodiebantur aut ex uallo ac turribus traiecti pilis muralibus interibant multis undique uulneribus acceptis nulla munitione perrupta cum lux appeteret ueriti ne ab latere aperto ex superioribus castris eruptione circumuenirentur se ad suos receperunt at interiores dum ea quae a vercingetorige ad eruptionem praeparata erant proferunt priores fossas explent diutius in his rebus administrandis morati prius suos discessisse cognouerunt quam munitionibus appropinquarent ita re infecta in oppidum reuerterunt bis magno cum detrimento repulsi galli quid agant consulunt locorum peritos adhibent ex his superiorum castrorum situs munitionesque cognoscunt erat a septentrionibus collis quem propter magnitudinem circuitus opere circumplecti non potuerant nostri necessario paene iniquo loco et leniter decliui castra fecerunt haec gaius antistius reginus et gaius caninius rebilus legati cum duabus legionibus obtinebant cognitis per exploratores regionibus duces hostium lx milia ex omni numero deligunt earum ciuitatum quae maximam uirtutis opinionem habebant quid quoque pacto agi placeat occulte inter se constituunt adeundi tempus definiunt cum meridies esse uideatur his copiis vercassiuellaunum aruernum unum ex quattuor ducibus propinquum vercingetorigis praeficiunt ille ex castris prima uigilia egressus prope confecto sub lucem itinere post montem se occultauit militesque ex nocturno labore sese reficere iussit cum iam meridies appropinquare uideretur ad ea castra quae supra demonstrauimus contendit eodemque tempore equitatus ad campestres munitiones accedere et reliquae copiae pro castris sese ostendere coeperunt vercingetorix ex arce alesiae suos conspicatus ex oppido egreditur crates longurios musculos falces reliquaque quae eruptionis causa parauerat profert pugnatur uno tempore omnibus locis atque omnia temptantur quae minime uisa pars firma est huc concurritur romanorum manus tantis munitionibus distinetur nec facile pluribus locis occurrit multum ad terrendos nostros ualet clamor qui post tergum pugnantibus exstitit quod suum periculum in aliena uident salute constare omnia enim plerumque quae absunt uehementius hominum mentes perturbant caesar idoneum locum nactus quid quaque ex parte geratur cognoscit laborantibus summittit utrisque ad animum occurrit unum esse illud tempus quo maxime contendi conueniat galli nisi perfregerint munitiones de omni salute desperant romani si rem obtinuerint finem laborum omnium exspectant maxime ad superiores munitiones laboratur quo vercassiuellaunum missum demonstrauimus iniquum loci ad decliuitatem fastigium magnum habet momentum alii tela coniciunt alii testudine facta subeunt defatigatis in uicem integri succedunt agger ab uniuersis in munitionem coniectus et ascensum dat gallis et ea quae in terra occultauerant romani contegit nec iam arma nostris nec uires suppetunt his rebus cognitis caesar labienum cum cohortibus sex subsidio laborantibus mittit imperat si sustinere non posset deductis cohortibus eruptione pugnaret id nisi necessario ne faciat ipse adit reliquos cohortatur ne labori succumbant omnium