l domitio ap claudio consulibus discedens ab hibernis caesar in italiam ut quotannis facere consuerat legatis imperat quos legionibus praefecerat uti quam plurimas possent hieme naues aedificandas ueteresque reficiendas curarent earum modum formamque demonstrat ad celeritatem onerandi subductionesque paulo facit humiliores quam quibus in nostro mari uti consueuimus atque id eo magis quod propter crebras commutationes aestuum minus magnos ibi fluctus fieri cognouerat ad onera ad multitudinem iumentorum transportandam paulo latiores quam quibus in reliquis utimur maribus has omnes actuarias imperat fieri quam ad rem multum humilitas adiuuat ea quae sunt usui ad armandas naues ex hispania apportari iubet ipse conuentibus galliae citerioris peractis in illyricum proficiscitur quod a pirustis finitimam partem prouinciae incursionibus uastari audiebat eo cum uenisset ciuitatibus milites imperat certumque in locum conuenire iubet qua re nuntiata pirustae legatos ad eum mittunt qui doceant nihil earum rerum publico factum consilio seseque paratos esse demonstrant omnibus rationibus de iniuriis satisfacere accepta oratione eorum caesar obsides imperat eosque ad certam diem adduci iubet nisi ita fecerint sese bello ciuitatem persecuturum demonstrat eis ad diem adductis ut imperauerat arbitros inter ciuitates dat qui litem aestiment poenamque constituant his confectis rebus conuentibusque peractis in citeriorem galliam reuertitur atque inde ad exercitum proficiscitur eo cum uenisset circuitis omnibus hibernis singulari militum studio in summa omnium rerum inopia circiter sescentas eius generis cuius supra demonstrauimus naues et longas xxviii inuenit instructas neque multum abesse ab eo quin paucis diebus deduci possint collaudatis militibus atque eis qui negotio praefuerant quid fieri uelit ostendit atque omnes ad portum itium conuenire iubet quo ex portu commodissimum in britanniam traiectum esse cognouerat circiter milium passuum xxx transmissum a continenti huic rei quod satis esse uisum est militum reliquit ipse cum legionibus expeditis iiii et equitibus dccc in fines treuerorum proficiscitur quod hi neque ad concilia ueniebant neque imperio parebant germanosque transrhenanos sollicitare dicebantur haec ciuitas longe plurimum totius galliae equitatu ualet magnasque habet copias peditum rhenumque ut supra demonstrauimus tangit in ea ciuitate duo de principatu inter se contendebant indutiomarus et cingetorix e quibus alter simul atque de caesaris legionumque aduentu cognitum est ad eum uenit se suosque omnes in officio futuros neque ab amicitia populi romani defecturos confirmauit quaeque in treueris gererentur ostendit at indutiomarus equitatum peditatumque cogere eisque qui per aetatem in armis esse non poterant in siluam arduennam abditis quae ingenti magnitudine per medios fines treuerorum a flumine rheno ad initium remorum pertinet bellum parare instituit sed posteaquam nonnulli principes ex ea ciuitate et familiaritate cingetorigis adducti et aduentu nostri exercitus perterriti ad caesarem uenerunt et de suis priuatim rebus ab eo petere coeperunt quoniam ciuitati consulere non possent ueritus ne ab omnibus desereretur indutiomarus legatos ad caesarem mittit sese idcirco ab suis discedere atque ad eum uenire noluisse quo facilius ciuitatem in officio contineret ne omnis nobilitatis discessu plebs propter imprudentiam laberetur itaque esse ciuitatem in sua potestate seseque si caesar permitteret ad eum in castra uenturum suas ciuitatisque fortunas eius fidei permissurum caesar etsi intellegebat qua de causa ea dicerentur quaeque eum res ab instituto consilio deterreret tamen ne aestatem in treueris consumere cogeretur omnibus ad britannicum bellum rebus comparatis indutiomarum ad se cum cc obsidibus uenire iussit his adductis in eis filio propinquisque eius omnibus quos nominatim euocauerat consolatus indutiomarum hortatusque est uti in officio maneret nihilo tamen setius principibus treuerorum ad se conuocatis hos singillatim cingetorigi conciliauit quod cum merito eius a se fieri intellegebat tum magni interesse arbitrabatur eius auctoritatem inter suos quam plurimum ualere cuius tam egregiam in se uoluntatem perspexisset id tulit factum grauiter indutiomarus suam gratiam inter suos minui et qui iam ante inimico in nos animo fuisset multo grauius hoc dolore exarsit his rebus constitutis caesar ad portum itium cum legionibus peruenit ibi cognoscit lx naues quae in meldis factae erant tempestate reiectas cursum tenere non potuisse atque eodem unde erant profectae reuertisse reliquas paratas ad nauigandum atque omnibus rebus instructas inuenit eodem equitatus totius galliae conuenit numero milium quattuor principesque ex omnibus ciuitatibus ex quibus perpaucos quorum in se fidem perspexerat relinquere in gallia reliquos obsidum loco secum ducere decreuerat quod cum ipse abesset motum galliae uerebatur erat una cum ceteris dumnorix aeduus de quo ante ab nobis dictum est hunc secum habere in primis constituerat quod eum cupidum rerum nouarum cupidum imperi magni animi magnae inter gallos auctoritatis cognouerat accedebat huc quod in concilio aeduorum dumnorix dixerat sibi a caesare regnum ciuitatis deferri quod dictum aedui grauiter ferebant neque recusandi aut deprecandi causa legatos ad caesarem mittere audebant id factum ex suis hospitibus caesar cognouerat ille omnibus primo precibus petere contendit ut in gallia relinqueretur partim quod insuetus nauigandi mare timeret partim quod religionibus impediri sese diceret posteaquam id obstinate sibi negari uidit omni spe impetrandi adempta principes galliae sollicitare seuocare singulos hortarique coepit uti in continenti remanerent metu territare non sine causa fieri ut gallia omni nobilitate spoliaretur id esse consilium caesaris ut quos in conspectu galliae interficere uereretur hos omnes in britanniam traductos necaret fidem reliquis interponere iusiurandum poscere ut quod esse ex usu galliae intellexissent communi consilio administrarent haec a compluribus ad caesarem deferebantur qua re cognita caesar quod tantum ciuitati aeduae dignitatis tribuebat coercendum atque deterrendum quibuscumque rebus posset dumnorigem statuebat quod longius eius amentiam progredi uidebat prospiciendum ne quid sibi ac rei publicae nocere posset itaque dies circiter xxv in eo loco commoratus quod corus uentus nauigationem impediebat qui magnam partem omnis temporis in his locis flare consueuit dabat operam ut in officio dumnorigem contineret nihilo tamen setius omnia eius consilia cognosceret tandem idoneam nactus tempestatem milites equitesque conscendere in naues iubet at omnium impeditis animis dumnorix cum equitibus aeduorum a castris insciente caesare domum discedere coepit qua re nuntiata caesar intermissa profectione atque omnibus rebus postpositis magnam partem equitatus ad eum insequendum mittit retrahique imperat si uim faciat neque pareat interfici iubet nihil hunc se absente pro sano facturum arbitratus qui praesentis imperium neglexisset ille enim reuocatus resistere ac se manu defendere suorumque fidem implorare coepit saepe clamitans liberum se liberaeque esse ciuitatis illi ut erat imperatum