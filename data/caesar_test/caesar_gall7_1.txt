quieta gallia caesar ut constituerat in italiam ad conuentus agendos proficiscitur ibi cognoscit de clodii caede de senatusque consulto certior factus ut omnes iuniores italiae coniurarent delectum tota prouincia habere instituit eae res in galliam transalpinam celeriter perferuntur addunt ipsi et adfingunt rumoribus galli quod res poscere uidebatur retineri urbano motu caesarem neque in tantis dissensionibus ad exercitum uenire posse hac impulsi occasione qui iam ante se populi romani imperio subiectos dolerent liberius atque audacius de bello consilia inire incipiunt indictis inter se principes galliae conciliis siluestribus ac remotis locis queruntur de acconis morte posse hunc casum ad ipsos recidere demonstrant miserantur communem galliae fortunam omnibus pollicitationibus ac praemiis deposcunt qui belli initium faciant et sui capitis periculo galliam in libertatem uindicent in primis rationem esse habendam dicunt priusquam eorum clandestina consilia efferantur ut caesar ab exercitu intercludatur id esse facile quod neque legiones audeant absente imperatore ex hibernis egredi neque imperator sine praesidio ad legiones peruenire possit postremo in acie praestare interfici quam non ueterem belli gloriam libertatemque quam a maioribus acceperint recuperare his rebus agitatis profitentur carnutes se nullum periculum communis salutis causa recusare principesque ex omnibus bellum facturos pollicentur et quoniam in praesentia obsidibus cauere inter se non possint ne res efferatur ut iureiurando ac fide sanciatur petunt collatis militaribus signis quo more eorum grauissima caerimonia continetur ne facto initio belli ab reliquis deserantur tum collaudatis carnutibus dato iureiurando ab omnibus qui aderant tempore eius rei constituto ab concilio disceditur ubi ea dies uenit carnutes cotuato et conconnetodumno ducibus desperatis hominibus cenabum signo dato concurrunt ciuesque romanos qui negotiandi causa ibi constiterant in his gaium fufium citam honestum equitem romanum qui rei frumentariae iussu caesaris praeerat interficiunt bonaque eorum diripiunt celeriter ad omnes galliae ciuitates fama perfertur nam ubicumque maior atque illustrior incidit res clamore per agros regionesque significant hunc alii deinceps excipiunt et proximis tradunt ut tum accidit nam quae cenabi oriente sole gesta essent ante primam confectam uigiliam in finibus aruernorum audita sunt quod spatium est milium passuum circiter centum lx simili ratione ibi vercingetorix celtilli filius aruernus summae potentiae adulescens cuius pater principatum galliae totius obtinuerat et ob eam causam quod regnum appetebat ab ciuitate erat interfectus conuocatis suis clientibus facile incendit cognito eius consilio ad arma concurritur prohibetur ab gobannitione patruo suo reliquisque principibus qui hanc temptandam fortunam non existimabant expellitur ex oppido gergouia non destitit tamen atque in agris habet dilectum egentium ac perditorum hac coacta manu quoscumque adit ex ciuitate ad suam sententiam perducit hortatur ut communis libertatis causa arma capiant magnisque coactis copiis aduersarios suos a quibus paulo ante erat eiectus expellit ex ciuitate rex ab suis appellatur dimittit quoque uersus legationes obtestatur ut in fide maneant celeriter sibi senones parisios pictones cadurcos turonos aulercos lemouices andos reliquosque omnes qui oceanum attingunt adiungit omnium consensu ad eum defertur imperium qua oblata potestate omnibus his ciuitatibus obsides imperat certum numerum militum ad se celeriter adduci iubet armorum quantum quaeque ciuitas domi quodque ante tempus efficiat constituit in primis equitatui studet summae diligentiae summam imperi seueritatem addit magnitudine supplici dubitantes cogit nam maiore commisso delicto igni atque omnibus tormentis necat leuiore de causa auribus desectis aut singulis effossis oculis domum remittit ut sint reliquis documento et magnitudine poenae perterreant alios his suppliciis celeriter coacto exercitu lucterium cadurcum summae hominem audaciae cum parte copiarum in rutenos mittit ipse in bituriges proficiscitur eius aduentu bituriges ad aeduos quorum erant in fide legatos mittunt subsidium rogatum quo facilius hostium copias sustinere possint aedui de consilio legatorum quos caesar ad exercitum reliquerat copias equitatus peditatusque subsidio biturigibus mittunt qui cum ad flumen ligerim uenissent quod bituriges ab aeduis diuidit paucos dies ibi morati neque flumen transire ausi domum reuertuntur legatisque nostris renuntiant se biturigum perfidiam ueritos reuertisse quibus id consili fuisse cognouerint ut si flumen transissent una ex parte ipsi altera aruerni se circumsisterent id eane de causa quam legatis pronuntiarunt an perfidia adducti fecerint quod nihil nobis constat non uidetur pro certo esse proponendum bituriges eorum discessu statim cum aruernis iunguntur his rebus in italiam caesari nuntiatis cum iam ille urbanas res uirtute cn pompei commodiorem in statum peruenisse intellegeret in transalpinam galliam profectus est eo cum uenisset magna difficultate adficiebatur qua ratione ad exercitum peruenire posset nam si legiones in prouinciam arcesseret se absente in itinere proelio dimicaturas intellegebat si ipse ad exercitum contenderet ne eis quidem eo tempore qui quieti uiderentur suam salutem recte committi uidebat interim lucterius cadurcus in rutenos missus eam ciuitatem aruernis conciliat progressus in nitiobriges et gabalos ab utrisque obsides accipit et magna coacta manu in prouinciam narbonem uersus eruptionem facere contendit qua re nuntiata caesar omnibus consiliis anteuertendum existimauit ut narbonem proficisceretur eo cum uenisset timentes confirmat praesidia in rutenis prouincialibus volcis arecomicis tolosatibus circumque narbonem quae loca hostibus erant finitima constituit partem copiarum ex prouincia supplementumque quod ex italia adduxerat in heluios qui fines aruernorum contingunt conuenire iubet his rebus comparatis represso iam lucterio et remoto quod intrare intra praesidia periculosum putabat in heluios proficiscitur etsi mons ceuenna qui aruernos ab heluiis discludit durissimo tempore anni altissima niue iter impediebat tamen discussa niue sex in altitudinem pedum atque ita uiis patefactis summo militum sudore ad fines aruernorum peruenit quibus oppressis inopinantibus quod se ceuenna ut muro munitos existimabant ac ne singulari quidem umquam homini eo tempore anni semitae patuerant equitibus imperat ut quam latissime possint uagentur et quam maximum hostibus terrorem inferant celeriter haec fama ac nuntiis ad vercingetorigem perferuntur quem perterriti omnes aruerni circumsistunt atque obsecrant ut suis fortunis consulat neue ab hostibus diripiantur praesertim cum uideat omne ad se bellum translatum quorum ille precibus permotus castra ex biturigibus mouet in aruernos uersus at caesar biduum in his locis moratus quod haec de vercingetorige usu uentura opinione praeceperat per causam supplementi equitatusque cogendi ab exercitu discedit brutum adulescentem his copiis praeficit hunc monet ut in omnes partes equites quam latissime peruagentur daturum se operam ne longius triduo ab castris absit his constitutis rebus suis inopinantibus quam maximis potest itineribus viennam peruenit ibi nactus recentem equitatum quem