quintum titurium sabinum et lucium aurunculeium cottam legatos praeesse iussit ad hunc modum distributis legionibus facillime inopiae frumentariae sese mederi posse existimauit atque harum tamen omnium legionum hiberna praeter eam quam lucio roscio in pacatissimam et quietissimam partem ducendam dederat milibus passuum centum continebantur ipse interea quoad legiones collocatas munitaque hiberna cognouisset in gallia morari constituit erat in carnutibus summo loco natus tasgetius cuius maiores in sua ciuitate regnum obtinuerant huic caesar pro eius uirtute atque in se beneuolentia quod in omnibus bellis singulari eius opera fuerat usus maiorum locum restituerat tertium iam hunc annum regnantem inimici multis palam ex ciuitate eius auctoribus eum interfecerunt defertur ea res ad caesarem ille ueritus quod ad plures pertinebat ne ciuitas eorum impulsu deficeret lucium plancum cum legione ex belgio celeriter in carnutes proficisci iubet ibique hiemare quorumque opera cognouerat tasgetium interfectum hos comprehensos ad se mittere interim ab omnibus legatis quaestoreque quibus legiones tradiderat certior factus est in hiberna peruentum locumque hibernis esse munitum diebus circiter xv quibus in hiberna uentum est initium repentini tumultus ac defectionis ortum est ab ambiorige et catuuolco qui cum ad fines regni sui sabino cottaeque praesto fuissent frumentumque in hiberna comportauissent indutiomari treueri nuntiis impulsi suos concitauerunt subitoque oppressis lignatoribus magna manu ad castra oppugnatum uenerunt cum celeriter nostri arma cepissent uallumque adscendissent atque una ex parte hispanis equitibus emissis equestri proelio superiores fuissent desperata re hostes suos ab oppugnatione reduxerunt tum suo more conclamauerunt uti aliqui ex nostris ad colloquium prodiret habere sese quae de re communi dicere uellent quibus rebus controuersias minui posse sperarent mittitur ad eos colloquendi causa gaius arpineius eques romanus familiaris quinti tituri et quintus iunius ex hispania quidam qui iam ante missu caesaris ad ambiorigem uentitare consuerat apud quos ambiorix ad hunc modum locutus est sese pro caesaris in se beneficiis plurimum ei confiteri debere quod eius opera stipendio liberatus esset quod aduatucis finitimis suis pendere consuesset quodque ei et filius et fratris filius ab caesare remissi essent quos aduatuci obsidum numero missos apud in seruitute et catenis tenuissent neque id quod fecerit de oppugnatione castrorum aut iudicio aut uoluntate sua fecisse sed coactu ciuitatis suaque esse eiusmodi imperia ut non minus haberet iuris in se multitudo quam ipse in multitudinem ciuitati porro hanc fuisse belli causam quod repentinae gallorum coniurationi resistere non potuerit id se facile ex humilitate sua probare posse quod non adeo sit imperitus rerum ut suis copiis populum romanum superari posse confidat sed esse galliae commune consilium omnibus hibernis caesaris oppugnandis hunc esse dictum diem ne qua legio alterae legioni subsidio uenire posset non facile gallos gallis negare potuisse praesertim cum de recuperanda communi libertate consilium initum uideretur quibus quoniam pro pietate satisfecerit habere nunc se rationem offici pro beneficiis caesaris monere orare titurium pro hospitio ut suae ac militum saluti consulat magnam manum germanorum conductam rhenum transisse hanc adfore biduo ipsorum esse consilium uelintne priusquam finitimi sentiant eductos ex hibernis milites aut ad ciceronem aut ad labienum deducere quorum alter milia passuum circiter quinquaginta alter paulo amplius ab eis absit illud se polliceri et iureiurando confirmare tutum iter per fines daturum quod cum faciat et ciuitati sese consulere quod hibernis leuetur et caesari pro eius meritis gratiam referre hac oratione habita discedit ambiorix arpineius et iunius quae audierunt ad legatos deferunt illi repentina re perturbati etsi ab hoste ea dicebantur tamen non neglegenda existimabant maximeque hac re permouebantur quod ciuitatem ignobilem atque humilem eburonum sua sponte populo romano bellum facere ausam uix erat credendum itaque ad consilium rem deferunt magnaque inter eos exsistit controuersia lucius aurunculeius compluresque tribuni militum et primorum ordinum centuriones nihil temere agendum neque ex hibernis iniussu caesaris discedendum existimabant quantasuis magnas copias etiam germanorum sustineri posse munitis hibernis docebant rem esse testimonio quod primum hostium impetum multis ultro uulneribus illatis fortissime sustinuerint re frumentaria non premi interea et ex proximis hibernis et a caesare conuentura subsidia postremo quid esse leuius aut turpius quam auctore hoste de summis rebus capere consilium contra ea titurius sero facturos clamitabat cum maiores manus hostium adiunctis germanis conuenissent aut cum aliquid calamitatis in proximis hibernis esset acceptum breuem consulendi esse occasionem caesarem arbitrari profectum in italiam neque aliter carnutes interficiendi tasgeti consilium fuisse capturos neque eburones si ille adesset tanta contemptione nostri ad castra uenturos esse non hostem auctorem sed rem spectare subesse rhenum magno esse germanis dolori ariouisti mortem et superiores nostras uictorias ardere galliam tot contumeliis acceptis sub populi romani imperium redactam superiore gloria rei militaris exstincta postremo quis hoc sibi persuaderet sine certa re ambiorigem ad eiusmodi consilium descendisse suam sententiam in utramque partem esse tutam si nihil esset durius nullo cum periculo ad proximam legionem peruenturos si gallia omnis cum germanis consentiret unam esse in celeritate positam salutem cottae quidem atque eorum qui dissentirent consilium quem habere exitum in quo si non praesens periculum at certe longinqua obsidione fames esset timenda hac in utramque partem disputatione habita cum a cotta primisque ordinibus acriter resisteretur vincite inquit si ita uultis sabinus et id clariore uoce ut magna pars militum exaudiret neque is sum inquit qui grauissime ex uobis mortis periculo terrear hi sapient si grauius quid acciderit abs te rationem reposcent qui si per te liceat perendino die cum proximis hibernis coniuncti communem cum reliquis belli casum sustineant non reiecti et relegati longe ab ceteris aut ferro aut fame intereant consurgitur ex consilio comprehendunt utrumque et orant ne sua dissensione et pertinacia rem in summum periculum deducat facilem esse rem seu maneant seu proficiscantur si modo unum omnes sentiant ac probent contra in dissensione nullam se salutem perspicere res disputatione ad mediam noctem perducitur tandem dat cotta permotus manus superat sententia sabini pronuntiatur prima luce ituros consumitur uigiliis reliqua pars noctis cum sua quisque miles circumspiceret quid secum portare posset quid ex instrumento hibernorum relinquere cogeretur omnia excogitantur quare nec sine periculo maneatur et languore militum et uigiliis periculum augeatur prima luce sic ex castris proficiscuntur ut quibus esset persuasum non ab hoste sed ab homine amicissimo ambiorige consilium datum longissimo agmine maximisque