eo conuenerant tum nauium quod ubique fuerat in unum locum coegerant quibus amissis reliqui neque quo se reciperent neque quem ad modum oppida defenderent habebant itaque se suaque omnia caesari dediderunt in quos eo grauius caesar uindicandum statuit quo diligentius in reliquum tempus a barbaris ius legatorum conseruaretur itaque omni senatu necato reliquos sub corona uendidit dum haec in venetis geruntur q titurius sabinus cum iis copiis quas a caesare acceperat in fines venellorum peruenit his praeerat viridouix ac summam imperii tenebat earum omnium ciuitatum quae defecerant ex quibus exercitum magnasque copias coegerat atque his paucis diebus aulerci eburouices lexouiique senatu suo interfecto quod auctores belli esse nolebant portas clauserunt seque cum viridouice coniunxerunt magnaque praeterea multitudo undique ex gallia perditorum hominum latronumque conuenerat quos spes praedandi studiumque bellandi ab agri cultura et cotidiano labore reuocabat sabinus idoneo omnibus rebus loco castris sese tenebat cum viridouix contra eum duorum milium spatio consedisset cotidieque productis copiis pugnandi potestatem faceret ut iam non solum hostibus in contemptionem sabinus ueniret sed etiam nostrorum militum uocibus non nihil carperetur tantamque opinionem timoris praebuit ut iam ad uallum castrorum hostes accedere auderent id ea de causa faciebat quod cum tanta multitudine hostium praesertim eo absente qui summam imperii teneret nisi aequo loco aut oportunitate aliqua data legato dimicandum non existimabat hac confirmata opinione timoris idoneum quendam hominem et callidum deligit gallum ex iis quos auxilii causa secum habebat huic magnis praemiis pollicitationibusque persuadet uti ad hostes transeat et quid fieri uelit edocet qui ubi pro perfuga ad eos uenit timorem romanorum proponit quibus angustiis ipse caesar a venetis prematur docet neque longius abesse quin proxima nocte sabinus clam ex castris exercitum educat et ad caesarem auxilii ferendi causa proficiscatur quod ubi auditum est conclamant omnes occasionem negotii bene gerendi amittendam non esse ad castra iri oportere multae res ad hoc consilium gallos hortabantur superiorum dierum sabini cunctatio perfugae confirmatio inopia cibariorum cui rei parum diligenter ab iis erat prouisum spes venetici belli et quod fere libenter homines id quod uolunt credunt his rebus adducti non prius viridouicem reliquosque duces ex concilio dimittunt quam ab iis sit concessum arma uti capiant et ad castra contendant qua re concessa laeti ut explorata uictoria sarmentis uirgultisque collectis quibus fossas romanorum compleant ad castra pergunt locus erat castrorum editus et paulatim ab imo accliuis circiter passus mille huc magno cursu contenderunt ut quam minimum spatii ad se colligendos armandosque romanis daretur exanimatique peruenerunt sabinus suos hortatus cupientibus signum dat impeditis hostibus propter ea quae ferebant onera subito duabus portis eruptionem fieri iubet factum est oportunitate loci hostium inscientia ac defatigatione uirtute militum et superiorum pugnarum exercitatione ut ne unum quidem nostrorum impetum ferrent ac statim terga uerterent quos impeditos integris uiribus milites nostri consecuti magnum numerum eorum occiderunt reliquos equites consectati paucos qui ex fuga euaserant reliquerunt sic uno tempore et de nauali pugna sabinus et de sabini uictoria caesar est certior factus ciuitatesque omnes se statim titurio dediderunt nam ut ad bella suscipienda gallorum alacer ac promptus est animus sic mollis ac minime resistens ad calamitates ferendas mens eorum est eodem fere tempore p crassus cum in aquitaniam peruenisset quae pars ut ante dictum est et regionum latitudine et multitudine hominum tertia pars galliae est aestimanda cum intellegeret in iis locis sibi bellum gerendum ubi paucis ante annis l valerius praeconinus legatus exercitu pulso interfectus esset atque unde l manlius proconsul impedimentis amissis profugisset non mediocrem sibi diligentiam adhibendam intellegebat itaque re frumentaria prouisa auxiliis equitatuque comparato multis praeterea uiris fortibus tolosa et carcasone et narbone quae sunt ciuitates galliae prouinciae finitimae ex his regionibus nominatim euocatis in sotiatium fines exercitum introduxit cuius aduentu cognito sotiates magnis copiis coactis equitatuque quo plurimum ualebant in itinere agmen nostrum adorti primum equestre proelium commiserunt deinde equitatu suo pulso atque insequentibus nostris subito pedestres copias quas in conualle in insidiis conlocauerant ostenderunt hi nostros disiectos adorti proelium renouarunt pugnatum est diu atque acriter cum sotiates superioribus uictoriis freti in sua uirtute totius aquitaniae salutem positam putarent nostri autem quid sine imperatore et sine reliquis legionibus adulescentulo duce efficere possent perspici cuperent tandem confecti uulneribus hostes terga uerterunt quorum magno numero interfecto crassus ex itinere oppidum sotiatium oppugnare coepit quibus fortiter resistentibus uineas turresque egit illi alias eruptione temptata alias cuniculis ad aggerem uineasque actis cuius rei sunt longe peritissimi aquitani propterea quod multis locis apud eos aerariae secturaeque sunt ubi diligentia nostrorum nihil his rebus profici posse intellexerunt legatos ad crassum mittunt seque in deditionem ut recipiat petunt qua re impetrata arma tradere iussi faciunt atque in eam rem omnium nostrorum intentis animis alia ex parte oppidi adiatunnus qui summam imperii tenebat cum dc deuotis quos illi soldurios appellant quorum haec est condicio ut omnibus in uita commodis una cum iis fruantur quorum se amicitiae dediderint si quid his per uim accidat aut eundem casum una ferant aut sibi mortem consciscant neque adhuc hominum memoria repertus est quisquam qui eo interfecto cuius se amicitiae deuouisset mortem recusaretcum his adiatunnus eruptionem facere conatus clamore ab ea parte munitionis sublato cum ad arma milites concurrissent uehementerque ibi pugnatum esset repulsus in oppidum tamen uti eadem deditionis condicione uteretur a crasso impetrauit armis obsidibusque acceptis crassus in fines vocatium et tarusatium profectus est tum uero barbari commoti quod oppidum et natura loci et manu munitum paucis diebus quibus eo uentum erat expugnatum cognouerant legatos quoque uersum dimittere coniurare obsides inter se dare copias parare coeperunt mittuntur etiam ad eas ciuitates legati quae sunt citerioris hispaniae finitimae aquitaniae inde auxilia ducesque arcessuntur quorum aduentu magna cum auctoritate et magna cum hominum multitudine bellum gerere conantur duces uero ii deliguntur qui una cum q sertorio omnes annos fuerant summamque scientiam rei militaris habere existimabantur hi consuetudine populi romani loca capere castra munire commeatibus nostros intercludere instituunt quod ubi crassus animaduertit suas copias propter exiguitatem non facile diduci hostem et uagari et uias obsidere et castris satis praesidii relinquere ob eam causam minus commode frumentum commeatumque sibi supportari in dies hostium numerum augeri non cunctandum existimauit quin