quem cuniculo hostes succenderant eodemque tempore toto muro clamore sublato duabus portis ab utroque latere turrium eruptio fiebat alii faces atque aridam materiem de muro in aggerem eminus iaciebant picem reliquasque res quibus ignis excitari potest fundebant ut quo primum curreretur aut cui rei ferretur auxilium uix ratio iniri posset tamen quod instituto caesaris semper duae legiones pro castris excubabant pluresque partitis temporibus erant in opere celeriter factum est ut alii eruptionibus resisterent alii turres reducerent aggeremque inter scinderent omnis uero ex castris multitudo ad restinguendum concurreret cum in omnibus locis consumpta iam reliqua parte noctis pugnaretur semperque hostibus spes uictoriae redintegraretur eo magis quod deustos pluteos turrium uidebant nec facile adire apertos ad auxiliandum animaduertebant semperque ipsi recentes defessis succederent omnemque galliae salutem in illo uestigio temporis positam arbitrarentur accidit inspectantibus nobis quod dignum memoria uisum praetereundum non existimauimus quidam ante portam oppidi gallus per manus sebi ac picis traditas glebas in ignem e regione turris proiciebat scorpione ab latere dextro traiectus exanimatusque concidit hunc ex proximis unus iacentem transgressus eodem illo munere fungebatur eadem ratione ictu scorpionis exanimato alteri successit tertius et tertio quartus nec prius ille est a propugnatoribus uacuus relictus locus quam restincto aggere atque omni ex parte summotis hostibus finis est pugnandi factus omnia experti galli quod res nulla successerat postero die consilium ceperunt ex oppido profugere hortante et iubente vercingetorige id silentio noctis conati non magna iactura suorum sese effecturos sperabant propterea quod neque longe ab oppido castra vercingetorigis aberant et palus quae perpetua intercedebat romanos ad insequendum tardabat iamque hoc facere noctu apparabant cum matres familiae repente in publicum procurrerunt flentesque proiectae ad pedes suorum omnibus precibus petierunt ne se et communes liberos hostibus ad supplicium dederent quos ad capiendam fugam naturae et uirium infirmitas impediret ubi eos in sententia perstare uiderunt quod plerumque in summo periculo timor misericordiam non recipit conclamare et significare de fuga romanis coeperunt quo timore perterriti galli ne ab equitatu romanorum uiae praeoccuparentur consilio destiterunt postero die caesar promota turri perfectisque operibus quae facere instituerat magno coorto imbre non inutilem hanc ad capiendum consilium tempestatem arbitratus est quod paulo incautius custodias in muro dispositas uidebat suosque languidius in opere uersari iussit et quid fieri uellet ostendit legionibusque intra uineas in occulto expeditis cohortatus ut aliquando pro tantis laboribus fructum uictoriae perciperent eis qui primi murum ascendissent praemia proposuit militibusque signum dedit illi subito ex omnibus partibus euolauerunt murumque celeriter compleuerunt hostes re noua perterriti muro turribusque deiecti in foro ac locis patentioribus cuneatim constiterunt hoc animo ut si qua ex parte obuiam contra ueniretur acie instructa depugnarent ubi neminem in aequum locum sese demittere sed toto undique muro circumfundi uiderunt ueriti ne omnino spes fugae tolleretur abiectis armis ultimas oppidi partes continenti impetu petiuerunt parsque ibi cum angusto exitu portarum se ipsi premerent a militibus pars iam egressa portis ab equitibus est interfecta nec fuit quisquam qui praedae studeret sic et cenabi caede et labore operis incitati non aetate confectis non mulieribus non infantibus pepercerunt denique ex omni numero qui fuit circiter milium xl uix dccc qui primo clamore audito se ex oppido eiecerunt incolumes ad vercingetorigem peruenerunt quos ille multa iam nocte silentio ex fuga excepit ueritus ne qua in castris ex eorum concursu et misericordia uulgi seditio oreretur ut procul in uia dispositis familiaribus suis principibusque ciuitatum disparandos deducendosque ad suos curaret quae cuique ciuitati pars castrorum ab initio obuenerat postero die concilio conuocato consolatus cohortatusque est ne se admodum animo demitterent ne perturbarentur incommodo non uirtute neque in acie uicisse romanos sed artificio quodam et scientia oppugnationis cuius rei fuerint ipsi imperiti errare si qui in bello omnes secundos rerum prouentus exspectent sibi numquam placuisse auaricum defendi cuius rei testes ipsos haberet sed factum imprudentia biturigum et nimia obsequentia reliquorum uti hoc incommodum acciperetur id tamen se celeriter maioribus commodis sanaturum nam quae ab reliquis gallis ciuitates dissentirent has sua diligentia adiuncturum atque unum consilium totius galliae effecturum cuius consensui ne orbis quidem terrarum possit obsistere idque se prope iam effectum habere interea aequum esse ab eis communis salutis causa impetrari ut castra munire instituerent quo facilius repentinos hostium impetus sustinerent fuit haec oratio non ingrata gallis et maxime quod ipse animo non defecerat tanto accepto incommodo neque se in occultum abdiderat et conspectum multitudinis fugerat plusque animo prouidere et praesentire existimabatur quod re integra primo incendendum auaricum post deserendum censuerat itaque ut reliquorum imperatorum res aduersae auctoritatem minuunt sic huius ex contrario dignitas incommodo accepto in dies augebatur simul in spem ueniebant eius adfirmatione de reliquis adiungendis ciuitatibus primumque eo tempore galli castra munire instituerunt et sic sunt animo confirmati homines insueti laboris ut omnia quae imperarentur sibi patienda existimarent nec minus quam est pollicitus vercingetorix animo laborabat ut reliquas ciuitates adiungeret atque eas donis pollicitationibusque alliciebat huic rei idoneos homines deligebat quorum quisque aut oratione subdola aut amicitia facillime capere posset qui auarico expugnato refugerant armandos uestiendosque curat simul ut deminutae copiae redintegrarentur imperat certum numerum militum ciuitatibus quem et quam ante diem in castra adduci uelit sagittariosque omnes quorum erat permagnus numerus in gallia conquiri et ad se mitti iubet his rebus celeriter id quod auarici deperierat expletur interim teutomatus ollouiconis filius rex nitiobrigum cuius pater ab senatu nostro amicus erat appellatus cum magno equitum suorum numero et quos ex aquitania conduxerat ad eum peruenit caesar auarici complures dies commoratus summamque ibi copiam frumenti et reliqui commeatus nactus exercitum ex labore atque inopia refecit iam prope hieme confecta cum ipso anni tempore ad gerendum bellum uocaretur et ad hostem proficisci constituisset siue eum ex paludibus siluisque elicere siue obsidione premere posset legati ad eum principes aeduorum ueniunt oratum ut maxime necessario tempore ciuitati subueniat summo esse in periculo rem quod cum singuli magistratus antiquitus creari atque regiam potestatem annum obtinere consuessent duo magistratum gerant et se uterque eorum legibus creatum esse dicat horum esse alterum conuictolitauem florentem et illustrem adulescentem alterum cotum antiquissima familia natum atque ipsum hominem summae potentiae et magnae cognationis cuius frater valetiacus proximo anno eundem magistratum gesserit ciuitatem