utroque latere eius collis transuersam fossam obduxit circiter passuum cccc et ad extremas fossas castella constituit ibique tormenta conlocauit ne cum aciem instruxisset hostes quod tantum multitudine poterant ab lateribus pugnantes suos circumuenire possent hoc facto duabus legionibus quas proxime conscripserat in castris relictis ut si quo opus esset subsidio duci possent reliquas vi legiones pro castris in acie constituit hostes item suas copias ex castris eductas instruxerunt palus erat non magna inter nostrum atque hostium exercitum hanc si nostri transirent hostes expectabant nostri autem si ab illis initium transeundi fieret ut impeditos adgrederentur parati in armis erant interim proelio equestri inter duas acies contendebatur ubi neutri transeundi initium faciunt secundiore equitum proelio nostris caesar suos in castra reduxit hostes protinus ex eo loco ad flumen axonam contenderunt quod esse post nostra castra demonstratum est ibi uadis repertis partem suarum copiarum traducere conati sunt eo consilio ut si possent castellum cui praeerat q titurius legatus expugnarent pontemque interscinderent si minus potuissent agros remorum popularentur qui magno nobis usui ad bellum gerendum erant commeatuque nostros prohiberent caesar certior factus ab titurio omnem equitatum et leuis armaturae numidas funditores sagittariosque pontem traducit atque ad eos contendit acriter in eo loco pugnatum est hostes impeditos nostri in flumine adgressi magnum eorum numerum occiderunt per eorum corpora reliquos audacissime transire conantes multitudine telorum reppulerunt primosque qui transierant equitatu circumuentos interfecerunt hostes ubi et de expugnando oppido et de flumine transeundo spem se fefellisse intellexerunt neque nostros in locum iniquiorem progredi pugnandi causa uiderunt atque ipsos res frumentaria deficere coepit concilio conuocato constituerunt optimum esse domum suam quemque reuerti et quorum in fines primum romani exercitum introduxissent ad eos defendendos undique conuenirent ut potius in suis quam in alienis finibus decertarent et domesticis copiis rei frumentariae uterentur ad eam sententiam cum reliquis causis haec quoque ratio eos deduxit quod diuiciacum atque haeduos finibus bellouacorum adpropinquare cognouerant his persuaderi ut diutius morarentur neque suis auxilium ferrent non poterat ea re constituta secunda uigilia magno cum strepitu ac tumultu castris egressi nullo certo ordine neque imperio cum sibi quisque primum itineris locum peteret et domum peruenire properaret fecerunt ut consimilis fugae profectio uideretur hac re statim caesar per speculatores cognita insidias ueritus quod qua de causa discederent nondum perspexerat exercitum equitatumque castris continuit prima luce confirmata re ab exploratoribus omnem equitatum qui nouissimum agmen moraretur praemisit his q pedium et l aurunculeium cottam legatos praefecit t labienum legatum cum legionibus tribus subsequi iussit hi nouissimos adorti et multa milia passuum prosecuti magnam multitudinem eorum fugientium conciderunt cum ab extremo agmine ad quos uentum erat consisterent fortiterque impetum nostrorum militum sustinerent priores quod abesse a periculo uiderentur neque ulla necessitate neque imperio continerentur exaudito clamore perturbatis ordinibus omnes in fuga sibi praesidium ponerent ita sine ullo periculo tantam eorum multitudinem nostri interfecerunt quantum fuit diei spatium sub occasum solis sequi destiterunt seque in castra ut erat imperatum receperunt postridie eius diei caesar prius quam se hostes ex terrore ac fuga reciperent in fines suessionum qui proximi remis erant exercitum duxit et magno itinere confecto ad oppidum nouiodunum contendit id ex itinere oppugnare conatus quod uacuum ab defensoribus esse audiebat propter latitudinem fossae murique altitudinem paucis defendentibus expugnare non potuit castris munitis uineas agere quaeque ad oppugnandum usui erant comparare coepit interim omnis ex fuga suessionum multitudo in oppidum proxima nocte conuenit celeriter uineis ad oppidum actis aggere iacto turribusque constitutis magnitudine operum quae neque uiderant ante galli neque audierant et celeritate romanorum permoti legatos ad caesarem de deditione mittunt et petentibus remis ut conseruarentur impetrant caesar obsidibus acceptis primis ciuitatis atque ipsius galbae regis duobus filiis armisque omnibus ex oppido traditis in deditionem suessiones accipit exercitumque in bellouacos ducit qui cum se suaque omnia in oppidum bratuspantium contulissent atque ab eo oppido caesar cum exercitu circiter milia passuum v abesset omnes maiores natu ex oppido egressi manus ad caesarem tendere et uoce significare coeperunt sese in eius fidem ac potestatem uenire neque contra populum romanum armis contendere item cum ad oppidum accessisset castraque ibi poneret pueri mulieresque ex muro passis manibus suo more pacem ab romanis petierunt pro his diuiciacus nam post discessum belgarum dimissis haeduorum copiis ad eum reuerterat facit uerba bellouacos omni tempore in fide atque amicitia ciuitatis haeduae fuisse impulsos ab suis principibus qui dicerent haeduos a caesare in seruitutem redactos omnes indignitates contumeliasque perferre et ab haeduis defecisse et populo romano bellum intulisse qui eius consilii principes fuissent quod intellegerent quantam calamitatem ciuitati intulissent in britanniam profugisse petere non solum bellouacos sed etiam pro his haeduos ut sua clementia ac mansuetudine in eos utatur quod si fecerit haeduorum auctoritatem apud omnes belgas amplificaturum quorum auxiliis atque opibus si qua bella inciderint sustentare consuerint caesar honoris diuiciaci atque haeduorum causa sese eos in fidem recepturum et conseruaturum dixit et quod erat ciuitas magna inter belgas auctoritate atque hominum multitudine praestabat dc obsides poposcit his traditis omnibusque armis ex oppido conlatis ab eo loco in fines ambianorum peruenit qui se suaque omnia sine mora dediderunt eorum fines neruii attingebant quorum de natura moribusque caesar cum quaereret sic reperiebat nullum esse aditum ad eos mercatoribus nihil pati uini reliquarumque rerum ad luxuriam pertinentium inferri quod his rebus relanguescere animos eorum et remitti uirtutem existimarent esse homines feros magnaeque uirtutis increpitare atque incusare reliquos belgas qui se populo romano dedidissent patriamque uirtutem proiecissent confirmare sese neque legatos missuros neque ullam condicionem pacis accepturos cum per eorum fines triduum iter fecisset inueniebat ex captiuis sabim flumen a castris suis non amplius milibus passuum x abesse trans id flumen omnes neruios consedisse aduentumque ibi romanorum expectare una cum atrebatibus et viromanduis finitimis suis nam his utrisque persuaserant uti eandem belli fortunam experirentur expectari etiam ab iis atuatucorum copias atque esse in itinere mulieres quique per aetatem ad pugnam inutiles uiderentur in eum locum coniecisse quo propter paludes exercitui aditus non esset his rebus cognitis exploratores centurionesque praemittit qui locum castris idoneum deligant cum ex dediticiis belgis reliquisque gallis complures caesarem secuti una iter facerent quidam ex his ut postea ex