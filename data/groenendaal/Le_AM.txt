hier beghint dat achste boecxken wat dat een armen mensche van gheeste toe behoert dat ierste capittele het hebben selke meesters gheuraecht ende ghesproken van armoede des gheests om te wetene wat vol comene armoede des gheests ware ende selke meesters hebben daertoe gheantweert deen aldus dander alsoe elc na syn hoeft soe hi naest ende naust mochte beide meesters van theologien ende oec andere die groet van consten ende van clergien waren ende onder veel ander woerde smesse daer den steen in ghesmeedt was ende cristus was ende es noch gheestelijc te verstne daenbelt daer alle heileghen ende alle goede menschen al noch altoes na slaen elc met sinen navolghenden hamere die hamere dat sijn ons inwendeghe werkelike crachte daer die goede menschen met op en neder gaen altoes te gode met vernuwenden crachten van eweghen loue want een smedt seldi weten en ruest met sinen hamere niet mer hi nemtene en weder nemtene en sleeter met ende weder sleet op sijn in viereghe ysere want tusschen den aenbelt ende den slach vanden hamere soe leet dysere op den aenbelt rechs tusschen beide in de middelt den hamer brinct den slach ende dyser ontfeet den slach al wikende tusschen den hamer ende den aenbelt siet wt desen ghelikenissen moghen wi merken vier dinghen gheestelijc tonser leeren die enen armen mensche van gheeste toe hoeren dat hijse eighelijc ouermids verlichte redene van bouen versta ende in hem met onderscheede gheuoele die maniere van elken dinghen wat den hamere toe behoert ende wat eygelijc ons gheestelike inwendeghe hamere sijn daer wi mede slaen verborghelijc ten anderen male selen wi gheestelijc merken wat onsen inwendeghen yser van rechte toehoert want die hamer ende dyser dats beide een natuere ende oec ten derden male selen wi merken wat onse gheestelike aenbelt es daer onse hemelsche meester met allen sinen knechten op smeedt ende ten vierden male selen wi oec merken hoe dat wi onsen hemelschen meester dyser in die hant gheheelijc ouer gheuen selen onder sijn bekeersamheit soe dat god onser alder meester ons gheestelijc yser alsoe gheweldich moghen sijn dat hi ons met sijnre verstandicheit mach bekeeren ende beweghen hoe hi wilt soedat god sijn verstendicheit ende sijn eweghe wijsheit inden gront onser zielen drucken mach ende hem weselijc herbeelden in ons want die smet die douerhant heeft vanden meesterscap hi moet emmer dyser gheheellijc metter hant hebben ende men moets hem laten ghewerden sal hijdt boghen ende werken na sijn const sijnre verstandicheit mer die knechte die daer al omme staen die hebbe den meesten arbeidt want si hebbe groete swaer hamere ende moeten sterke slaghe slaen ende nochtan hebben den minsten loen want het sijn dicwile leerknechte ende moeten vaste toe gheuen drie iaer oft viere na dat deen badt leert dan dander ende sijns meesters const ende sijn sciencie ontfaen ende verstaen can daer na wert hi opgeheset ende voert ghetoghen ieghe welc knecht min ende meer heeft hi enen gherechten meester soe sedt hi sinen knecht op na dat sijn const groet es soe gheeft hi hem sijn ghewichte groet behoudeliken dien dat hem die knecht niet en verheffe dat moet die meester dicwile verhoeden oft die knechte souden hem seluen te haestelijc verheffen ende verweenen nv hebben die ghene die meesterie van ambachten houden menegherande knechte selke keeren cort weder omme ende laten haren meester sciere mer selc andere leeren haestelijc ende seere die van goeden natuerliken sinne sijn mer selke andere al bliuense bi haren meester al haer leefdaghe wt nochtan bliuense altoes saftiers ende even rwt om datse soe grof sijn van verstane en connense haers meesters meininghe noch sijn n sin niet begripen ende selke andere werden meesters al op ende oec haren meestere ghelijc ende aldus eest oec gheestelijc te verstane tusschen ons ende gode als ghi horen selt ouermids die vier dinghen die ghi wet soe willic ons leiden op enen gheesteliken ghemeynen werkeliken staet van leuenne die alle menschen van rechte toe hoert een gheestelike bediedinghe van desen wtwendeghen dinghen ende wat gheesteliken wapeninghen toe hoert dat tweede capittele nw metten hameren verstaen wi dinwendeghe crachte der zielen ende metten ysere dat op den aenbelt leet tusschen den aenbelt ende den hamer versten wi deenuoldeghe wesen der zielen ende metten aenbelte verstaen wi dat godlike eenvoldeghe wesen gods ende metten ouersten meestere die dysere keert na sijn verstandicheit soe verstaen wi dinwerkinghe gods in ons ouermids sijn persoenlike beweghinghe nv ten iersten van desen gheesteliken inwendeghen hameren dier vele es die enen goeden ghewareghen mensche van rechte toe behoren want een smedt heeft menegherande manieren van hameren den enen orbert hi aldus den anderen alsoe na dat sijnre mesterien toe hoert som cleine som groot ende som ghespleten ende met selken wederniedt hi die naghele ende wederboechse op dat si niet wt en vallen ende aldus maghic oec segghen behoeren ons toe menegherande hamere ende oec orberlike dinghe na dat gheesteliker wapeninghen toe behoert sal ons herte ghesteedicht ende ghebonden ende oec aen gode gheknocht werden daer toe behoeren ons corten woerden ouermids die gracie gods xxv hamere oft licht valter min oft meer na dat ons god van binnen daertoe verlicht dierste hamer es die vten mensche drijft ende werpt alle sonden dander hamer es dat wi vreesen den werdeghen name gods ende hopen met vollen ghetrouwene in dat eweghe leuen die derde hamer es suuere ongheveisde bichte dat wi den priestere ons herte ontdecken alsoe ons god sculdich weet ende kint selen wi ons puergeren die vierde hamere in onse herte cloppende sal sijn een bitter berouwenisse al onser sonden totter doot toe dat wi nie daden dat ieghen gods wille was die vijfste hamer cloppende in ons herte sal sijn gherechte meyninghe ende een belijnghe gods ende der ghemeynre heilegher kerken in kerstenen gheloeue totten ynde toe die seste hamer dien wi gheuoelen selen cloppende in ons herte dat sal sijn onderlinghe trouwe ende caritate te gode met onsen euenkersten mer die seuende hamer cloppende in ons herte sal sijn een sterke rustachticheit slach es groot yolijt wie gode ouermids inwendeghe gheheelheit sijnre oeffeninghen can aenbeden hi wert altoes ghesiert met nuwer ghenaden vanden xixsten hamere willic v ghewaghen wie dat gode gheheelijc aenbeden wilt hi en mach gheen vremde liefde draghen den xxsten hamer slach in onsen keere te gode moet sijn een voldich sonder vonden wel versteelt die alle vremde liefde vter herten beelt den xxjsten hamer slach en mach men niet vol prisen wat menschen alle vremde liefde heeft verdreuen hi mach elken mensche van hem te gode weert wisen den xxijsten hamer slach es te louenne meere alsic alle menschen van my te gode can keeren dan machic gode in alle dinghen eeren den xxiijsten hamer slach es wie gode in alle dinghen can eeren hi moet sijn ghelijc den vlieghenden are soe dat hi sonder letsamheit al eertsche dinghen oueruare den xxiiijste hamer slach in ons sal tweeuoldech wesen want wi selen in douerste deel ons gheests sijn soe seer verhijdt ende soe hoeghe verheuen ende int nederste deel selen wi sijn van allen eertschen dinghen soe seer ontoghen ende vercout ende vercolt dat ons gheen dinc alsoe paulus sprect noch steruen noch leuen en mach scheeden vander liefden gods noch vander minnen ons heren ihesu cristi den xxvsten hamer slach sal in ons dobbeleren vieruoldegher wijs ende van allen doechden hebben prijs ende in desen vier wisen selen wi al ons hamerslaghe verbinden in een met corten keere ende gode met allen crachten eeren ende daer tenden selen wi den ouersten meester dinuiereghe yser ons gheests sonder middel in die hant ouer gheuen als wi alle ons groue hamerslaghe hebben volsleghen ende wi gode onsen gheeste al bloet ouer gheuen dan werdet dyser volcomelijc ende te rechte gheboecht ende wederboeghet ende ghesleghen als al ons inviereghe op gherechte crachte wiken daer si ontfaen dat heilegh nuwelken gods ende wi ons daer ouergheuen in enicheit verwonnen soe dat god daer onsen gheest mach hebben ende behelsen na sijn bekeersamheit daer in wert alle ghesteghe heilicheit volbrach in een wat dat enen gheesteliken ouercomenden mensche toe behoert die sijns selfs ende alre dinc verteghen heeft dat iij capittele nv selen wi voer merken donderscheet van desen vier principalen dobbelen wisen hoese te gadere selen staen ende regneren in enen gheesteliken ouercomenen mensche die sijnselfs in alre dinc liefs ende leets verteghen es mer nyemant en merke my voert aen dat begheeric ende onderspreect te alsoe wel sprac onse heere gheliker wijs dat ons dewangelie leert dat die salich sijn die daer honghert ende dorst na die gherechticheit want si selen ghesaedt werden als hi oec heeft ghesproken in die selue ewangelie datse salich sijn die arme gheeste want hemelrike es hare waer in dat volcomen armoede gheleghen es dat vierde capittele nv dan cort om te wetene eyghelijc waer in dat volcomen inwendich armoede des gheests gheleghen es daer toe en behoert ons anders niet dan een evvich groet es om steruen noch om leuen ende dits een gheheel doot der natueren ende een daghelijc steruen daer menegherande martielie in besloten es dander wise vste capittele n hier wt ontspringhet ons dandere wise die wi gheheellijc selen behouden in ons ende die wise en selen wi nemmermeer vertien noch hier noch inder ewicheit dats te verstane dat wi met al onsen gheesteliken inwendeghen crachten gheheellijc op selen staen ghericht te gode in loue ende in eeren ende in werdicheiden hem te biedene selen wi voerstaende bliuen voer sijn heileghe seghenwoerdicheit oec hier toe gheuoecht sijn met beelden ende met wisen na toeullegherwijs ieghewelc in kinnessen der andere doecht ende met allen goeden menschen die in eertrike sijn ouermids eendrachticheit der caritaten ende oec met allen heileghen ende met dien ingheliken gheesten selen wi na volghen der onbegripeliker hoecheit ende der godheit gods ende aldus selen wi vaste voert crighen in ontbliuen met enen eweghen honghereghen dorste inder zielen na die onbegripelike satheit gods ende na dese maniere selen wi wandelen voer doeghen gods knechteliker wijs als een ghemeyn dienst bode in inneghen leuenne ende in sterken ongheduere van herteliken woedegher minnen die int herte leeft ende den mensche niegherincs ghedueren noch rusten en laet want ons begheerlike nauolghende honghereghe ghelost gods die en mach niet verwolt noch versaedt werden alsoe langhe alsi op anderheit steet na ghebeelder wijs alsoe es der weseliker minnender zielen alle dinc te inghe ende te nauwe ende te corte want met onser op crighender vallender begheeten hoe sterkelijc dat si ons drijft met onsen werken te gode nochtan en connen wi daer niet gode noch oec ons seluen niet volcomelijc ghenoch ghedoen na den indersten deele ons gheests vander derder wisen vjste capittele hier omme selen wi dan voert merken die derde wise willen wi gode ghenoch doen ende enich ende al sijn na den innersten deele ons gheests ende selen wi sijnre godliker eenuoldegher vriheit in ons gheuoelen ende ghesmaken sonder middel soe moeten wi ons seluen in eenen inneghen gheesteliken mensche ende enen verhauenen godscouwenden mensche na dat ghi voer wet die vierde wise dat vijste capittele nw steet ons voert te wetene vander vierder wisen die ic bouen al wil louen ende prisen waer in dat volcomen puer armoede des gheests gheleghen es oft si ende hoe wi ons daer toe onder gode na ghestoruenre wijs ons selfs hebben ende gheuoelen selen ouermids vriwilleghe vertijnghe ons selfs ende oec alre eyghenheit op dat gheestelike inwendeghe rijcheit der doecht ende vriwillich armoede des gheests altoes te gadere concorderen ende ouer een draghen mach in ons met effenre ghelijcheit soe dat wi ons alsoe wel connen behelpen metten eenen als metten anderen daer in gheleghet alle volmaecte heilicheit dat wi arm connen sijn als rike es dat sake dat wi gode alle weghe meer ende meer te minnenne ende oec ons seluen alle weghe meer ende meer te steruenne ende souden ons laten ende ons selfs vertyen te gronde ende oetmoedeghen ons onder gode ende oec onder alle creatueren in gherechter verduldegher ghedoechsamheit dits deen manieren onser hoechster salicheit die in onsen gheeste gheleghen ende ouermids minne ghewortelt es daer wi alle gherechticheit met volbringhen in een salicheit oft tote voer een grondelose goet dat god selue es ende aldus suldi weten es dese vriwilleghe onderworpenne ghedochsamheit als voer wet in twee manieren te verstane daerse ghewarich es want deen en mach nemmermeer sonder dander vercreghen sijn noch werden hier in deser tijt deen ghedoechsamheit sal sijn op onsen cost dander op gods cost ende op sinen toe verlaet nv merct my vander iestere ende verstaet hoe wi ons altoes laten selen onder dat ghestaden ende onder dat ghehinghenisse gods soe dat ons gheen dinc van binnen te swaer sijn en mach noch oec tondrachghelijc in cristus name noch oec om die minne gods te lidene wat ons ouer den hals ghevallen mach van onversienlikere tribulacien noch van doeghenne om die eere gods te lidene selen wijt al ontfaen vander hant gods suet ende swaer wenent comt ende wiet gheeft totter doot toe gaeft oec die duuel met allen sinen ghesellen egheen ouerual noch ongheual en sal ons te swaermoedich noch tonbereet moghen vinden ieghen den vrien wille gods ons seluen yet te sparenne maer wi souden ons neder dalen ons selfs te gronde te steruene tot inden diepsten afgront der hellen toe ende aldus souden wi onder crupen den vrien willen gods ende en souden hem gheen dinc weigheren noch ontsegghen wat hi met ons doen oft laten wilt dies souden wi hem laten ghebereen ende ghewerden rechts dat god met ons mochte doen wat ende hoe hi selue wilt aldus moet redene onder ende onder gaen willen wi ons selfs vertien soe moet al onse verstandicheit wiken nv moet ghelooft ende ghebenedijt sijn god ende die were name ons heren ihesu cristi des eengheboerne sone gods inden weken ic alle heileghe dinc te rechte gheloeue ouermids enicheit des kerstenlijcs bants der heilegher kerken met enen vollen betrouwenne der gracien gods soe hopic ouermids hem ende sijn doot sijnre verdienten in dat eweghe leuen wie dat v anders in contrarien leert hi blijft verdoemt sonder vraghen god huede ons vander helscher plaghen nv dan al volcomen armoede des gheests wert hier in volbracht ende al in een gheleghen dat wi ons sonder weder steruen gheheelijc ende al onder die bekeersamheit gods gheuen soe dat ons gheen dinc en mach sijn te sware wat god met ons wilt doen ende laten soe comt ons alle dinc te baten amen 