in quem omnia istum esse et iesum in confesso est quod est filius dei filius autem iesus de quo dicit paulus qui nos eruit de potestate tenebrarum et transtulit in regnum filii charitatis suae quis igitur iste filius ipse inquit in quo habemus redemptionem per sanguinem ipsius remissionem peccatorum nostrorum iste quis est qui natus est ex maria quid deinde istud solum numquid maxime quod in eo qui ex maria erat erat et ante quam ex maria quid autem inducit qui est imago dei numquid hoc solum de maria non imago enim dei ab aeterno imago si igitur in filio habemus spem et ipse per sanguinem suum redemit nos ipse autem imago est dei imago ergo filius est dei an ego dico istud non solus sed et paulus quomodo enim dicit primogenitus omnis creaturae quis primogenitus filius quis filius filius qui ex maria quis filius ex maria primogenitus totius creaturae quis totius creaturae primogenitus qui imago dei est necesse est enim primogenitum esse ante omnem creaturam imaginem dei quis autem est imago quis qui erat in principio sine enim imagine deus quomodo et quis qui ad deum erat et per quem effecta sunt omnia et sine quo effectum est nihil quomodo imago est et filius et ipse qui de maria magis autem qui in eo qui de maria ex iis manifestum si filius dei redemit nos per sanguinem suum qui de maria filius est et ipse imago est dei dei est filius si enim totius creaturae primogenitus necessario filius numquid alius absit unigenitus enim dei est filius necesse est ergo eumdem ipsum esse filium et imaginem et eum qui de maria quomodo enim imago dei filius si non primogenitus totius creaturae et quomodo imago dei qui filius de maria post omnia facta natus est manifestum ergo quod ipse primogenitus quid uero quod natum est de maria non creatura est sed si filius dei imago dei ante omnem creaturam natus est ipse est in eo qui de maria natus est manifestum igitur quod ipse unigenitus xxxui post illud perspiciendum quomodo idem ipse et imago et filius est in confesso est quod imago filius est dixit enim paulus filius dei imago est dei dico ipsum esse de quo dictum est in principio erat dicit enim paulus quomodo filius primogenitus totius creaturae quod in ipso creata sint omnia quae in coelis et quae in terra quae uisibilia et quae inuisibilia siue throni siue dominationes siue principatus siue potestates omnia per ipsum et in ipso creata sunt et ipse est ante omnia et omnia in ipso consistunt uides quae dixerit de filio quod ideo primogenitus quia omnia creata sunt ex ipso et per ipsum et in ipso tria ergo dicit ex quibus quod dictum est omnia per ipsum cui datum est semper quod confessione est si igitur paulus filio dedit per ipsum ipsum autem quod est per ipsum dedit ioannes primus apostolus et euangelistes ante omnes consonant dicta quid erit dubitandum ut non sit filius quid uero alia duo quae dedit filio cuius magis propria necessario potentia enim eius omnium quae sunt subsistentia est sed si et istud in ipso sunt omnia ut dictum est quod in ipso creata sunt omnia et ideo in ipso omnia quoniam efficientur omnia spiritualia quod et paulus significat in consummatione mundi nam cum omnia illi subiecta fuerint tunc ipse subiicietur ei qui subiecit ei omnia ut sit deus omnia in omnibus quid istud et quomodo posterius nunc quomodo spiritualia uerum igitur quod de maria filius est dei et ipse imago et ipse et ipse ante saecula et omnem creaturam et quod omnis creatura per ipsum creata est et in ipso ex ipso et consequenter quae dicta sunt xxxuii quis ergo sine sensu quis sacrilegus arius quis sine deo non uidet quis iesus et unde filius unigenitus esse autem et deum hoc est et patrem et filium ex istis manifestum quae dedit filio paulus eadem dedit et patri tria ista cum dignitate paterna in uno ut appareret et diuinitas una et substantia et potentia paterna ad colossenses istud dixit de filio ad romanos autem de patre eadem quis enim cognouit mentem domini aut quis consiliarius fuit eius aut quis prius dedit et reddetur ei quoniam ex ipso et per ipsum et in ipso omnia uides quemadmodum eadem et sic eadem dedit et patri et filio in primum tria et tria deinde eadem et patri et filio hoc autem per quem omnia et patri et filio datum est quoniam filius qui est omnium quae sunt potentia actuosa in ea quae sunt et quod in filio pater est in ipso et pater actuosa potentia existit simul enim et filius in patre et pater in filio una ergo potentia hoc est una substantia existit ibi enim potentia substantia non enim aliud potentia aliud substantia idem ergo ipsum est et patri et filio hoc autem ex quo omnia et ipse filius hoc igitur patri ut proprium in quo omnia quod et locus est factorum enim et operum per semetipsum ipse est receptaculum ibi autem existentibus omnibus quae sunt efficitur plenitudo etenim et iesus pater est omnium operum eorum quae per semetipsum unum ergo pater et filius sed quod non extrinsecus ingrediuntur opera unde enim nihil enim extra in se ipso ergo omnia ipse ergo et receptaculum et habitator et quoniam in filio pater et pater habitator proprium igitur filio in quo omnia reliquum ergo hoc et in ipso hoc dico esse commune in consummatione enim unum omnia et ideo paulus ad corinthios dicit unus deus pater ex quo omnia et nos in ipso et unus est dominus iesus per quem omnia et nos per ipsum aut quomodo alius in ipso quoniam et in aliis locis sic positum est de patre ex quo omnia per quem omnia in ipso omnia de filio autem in quo omnia per quem omnia in quem omnia aequalia igitur omnia et filio et patri dedit paulus recte quod pater et filius et idcirco dictum est tunc ipse subiicietur ei qui subiecit ipsi omnia ut sit deus omnia in omnibus xxxuiii uide uirtutem dicentis conducit enim filius subiicit patri omnia uirtute sua ut uidetur sed ut est paterna dicit enim subiicietur ei qui subiecit ipsi omnia cui subiicietur deo quis subiicietur filius cui subiicit omnia deus actio igitur et pater et filius substantia igitur ubi in qua actio ipsa magisque sit actio quae est substantia ergo dicit paulus et hoc cum tradiderit regnum deo et patri ipse igitur nunc regnat et secundum propriam actionem christus subiicit omnia et inimicitias et ipsam mortem exterminat ipse igitur subiicit sicuti dicit paulus cum euacuauerit omnem potentiam sic dicit quod filius propria uirtute facit ista adiicit et istud oportet enim illum regnare deus quidem rex omnium sed quoniam et filius et magis hoc est potentia et sapientia dei necesse est regnare primum sapientiam per quam subiicientur omnia enim et subsistunt et subiicientur omnia quoniam et dicitur et dictum est quod hoc est filius subiicit omnia et idcirco adiecit paulus quousque ponat inimicos omnes eius sub pedibus ipsius quis cuius manifeste quia filius patris sed quoniam in filio pater idcirco pater filio subiecit omnia et ideo maxime filius inimicos habet non pater et quoniam ambo id est bona ambiguitas intellectus et idcirco postremus inimicus euacuabitur mors si enim iesus uita est et aeterna uita euacuabitur a uita mors omnia igitur iesus id est filius subiicit patri sed quoniam patri et ipsa substantia et ipsa potentia secundum quod primum est esse patrem et quod esse primum est secundum autem operari uiuere intelligere quoniam duobus causa est quod primum necesse est dicere patrem subiicere filio dicit ergo cum tradiderit regnum deo et patri necessario filius et cum euacuauerit omnem principatum et potentiam necessario filius dicit rursus cum autem omnia subiecta sunt manifestum quod extra ipsum qui subiicit ipsi omnia non parua intelligentia xxxix sed nunc dimittamus quid uult nos intelligere quod deus causa qui sit et praepotens et praeprincipium potentiae ipse fecit omnia cum filius facit et si pater in filio et filius in patre ipse in filio facit quae filius fecit et quae pater facit filius facit indifferenter igitur aut patri aut filio dantur omnia siue operationes siue requies in altero enim ad alterutrum et nihil alterum quod in uno alterum et idcirco unum solum et nihil alterum sed subsistentia propria et pater et filius est ab una ex patre substantia filius autem hoc est actiua potentia est et quae faciat et quae uiuificet et sit intelligentialis omnia igitur iusta et generat et facit secundum uitam et regenerat secundum intelligentiam ueritatis et dei quam dat iesus omnibus cum sit omnium et intellectuum et uniuersaliter omnium quae sunt si igitur iste generat et iste regenerat omnia iste subiicit omnia non solum homines sed et ut dicit paulus omnem principatum et omnem potentiam numquid ista ut homo an ut etenim ipsum subiicere non temporis solum eius ex quo de maria filius sed et ante et postea si enim diluuium factum est si sodoma et gomorrha incensa si haec et talia multa facta sunt si in praesentia prima triumphat inimicos in semetipso si in secunda praesentia nouissimus inimicus euacuabitur mors filius facit ista sed potentia paterna facit igitur omnia spiritus spiritualia tunc et ipse subiicietur deo subiicienti ei omnia euacuatis enim omnibus requiescit actiua potentia et erit in ipso deus secundum quod est esse et secundum quod est quiescere in aliis autem omnibus spiritualiter secundum suam et potentiam et substantiam et hoc est ut sit in deus omnia in omnibus non enim omnia in unoquoque sed deo existente in omnibus et ideo omnia erit deus quod omnia erunt deo plena xl dicamus et alia non enim erubesco euangelium dei uirtutem et potentiam paulus dicit christum iesum hoc enim euangelium dicit et de isto christus ergo dei et sapientia et uirtus quid deinde sapientia et uirtus dei non ipse deus non enim ut in corporibus aut in corporalibus aliud est oculus aliud uisio aut in igne aliud ignis aliud lumen eius eget enim oculus et ignis alterius alicuius et oculus alterius luminis ut sit ex ipso et in ipso uisio ignis et aeris ut sit ex ipso lumen sed sicuti uisionis potentia in se habet uisionem tunc foris existentem cum operatur potentia uisionis et generatur a potentia uisionis uisio unigenita ea ipsa nihil enim aliud ab ea gignitur et ad potentiam uisionis uisio est non intus solum sed et intus in potentia in actione magis foris et ideo ad potentiam quippe uisio cum sit ergo uisionis potentiae uisio et unum totum et potentia quidem quiescit uisio autem in motu est et per uisionem omnia uisibilia fiunt et passiones circa uisionem sunt uisionis potentia impassibili existente et sine passione uisionem generante sic igitur et uirtus et sapientia dei ipse deus est totum quod simplex et quod unum et unius et eiusdem substantiae et simul ex aeterno et semper et a patre qui sui generator est existens sapientia igitur et uirtus operationis hanc enim uirtutem nunc significat coniunxit enim sapientiam et uirtutem ergo horum potentia est deus et ideo pater quod ab ipso ista gignit enim ista in actionem et impassibiliter quod sunt potentia et actio et deus et dei uirtus et sapientia quae cum actiua sunt iuxta ea quae foris sunt curam habentia ad deum sunt semper sapientiam dantia semper uiuificantia non deum sed a deo factam per semetipsa omnem creaturam et si qua passio in actione passio est isto modo siue est iesus siue lumen siue refulgentia siue forma siue imago siue uirtus et sapientia siue character siue uita apparebit et deus pater et filius spiritus et christus xli adhuc inducamus eadem ipsa uitam dicentes christum quomodo est deo dicit ioannes quod factum est in ipso uita erat et iterum sicuti enim pater habet uitam in semetipso sic et filio dedit uitam habere in semetipso quid tam simul quid tam idem habet pater in se uitam habet et filius in semet uitam quid est habere uitam in seipso ipsum sibi uitam esse non ab alio accipere uitam sed a seipso et aliis dare dicit aliquis similis substantiae esse non tamen esse illud iam dictum quoniam simile substantia non dicitur neque enim est iuxta quod substantia est magis autem si eiusdem substantiae est idem substantia dicitur non simile simile enim iuxta qualitates ut ignis substantia est et aer secundum substantiam idem enim ambo qualitatibus autem simile aut dissimile notione uirtutum et aliis simile dic et terra et aqua grauitate et densitate aut aliis talibus in quibus et istud accidit quaecumque sint similia eadem esse dissimilia alia et alia qualitate simile enim non idem neque idem unum sed idem geminum unum et ista non substantia sed numero unum nos nunc de substantia perquirimus quae in deo aut filio aut ipsa est aut eadem aut modo quodam et ipsa et eadem quomodo ergo ipsa est aduentante filio et tanta faciente et in coelo et in terra et intrante in carnem quomodo iesus filius quod significat patrem quomodo et tres sunt substantiae deus spiritus sanctus non enim oportet dicere nec fas est dicere unam esse substantiam tres esse personas si enim ista ipsa substantia et egit omnia et passa est patripassiani ergo et nos absit quid igitur eadem est non ipsa sed si istud aut praeexistente substantia duo aut ab eadem scissione aut amissione partis eiusdem ipsa facta est eadem neque dimissione neque diminutione filius natus est sed perfectus pater et semper perfectus et semper pater perfectus filius et semper perfectus et ex aeterno et in aeternum filius quomodo igitur eadem in duobus enim quae eadem sed pater et filius unum et qui pater pater et qui filius filius et non idem pater et filius nec idem filius pater eius cuius filius est non ergo unum sunt neque ipsa neque eadem est substantia relinquitur ergo modo quodam esse et ipsam et eamdem non enim fas est dicere alterius esse substantiae patrem et filium quoniam quod sit ipsa dicemus siue deum et dicemus siue deum et dei uirtutem et sapientiam siue quod est esse et uitam siue quod est esse intelligere aut intelligentiam siue esse et uitam intelligere siue patrem et filium siue lumen et effulgentiam siue deum et characterem siue deum et formam et imaginem siue substantiam et speciem sicut ibi non ut heic siue substantiam et motionem siue potentiam et actionem siue silentium et effatum ipsum substantiam esse confitendum deum enim quod est esse dicentes filium uitam quomodo separamus uitam ab eo quod est esse siue in patre siue in filio etenim pater in seipso habet uitam et filius excepto quod filius a patre accepit quod habet pater ergo et filius a se orti a se potentes ad uitam sic mihi intellige habere dicere quomodo euangelium et pater enim habet in se uitam habere ergo non quasi aliud sed ipsum est sed in intellectu xlii ista diximus si igitur pater in semetipso habet uitam uita est et substantia eius uita est et sic filius dicit enim ego sum uita pater ergo uita est et filius uita omnis uita iuxta quod uita est motus est uiuificans quibus posse est uiuificari et idcirco definitio animae