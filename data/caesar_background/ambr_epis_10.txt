accusat cum peccauerit iustus est non ille qui se laudauerit utinam imperator etiam ante mihi potius credidissem quam consuetudini tuae cum puto quod cito ignoscis cito reuocas ut saepe fecisti et tu praeuentus es et ego non declinaui quod cauere non debueram sed gratias domino qui uult seruulos suos castigare ne perdat istud mihi commune est cum prophetis et tibi erit commune cum sanctis an ego gratiani patrem non oculis meis praeferam debent ueniam sancta alia pignora tua dulce mihi nomen antetuli quibus amorem communiter detuli amo diligo orationibus prosequor si credis sequere si inquam credis agnosce quod dico si non credis ignosce quod facio in quo deum praefero beatissimus et florentissimus cum sanctis pignoribus fruaris tranquillitate perpetua imperator auguste causam silentii sui aperiens ualentiniani obitum maxime propter summam eius in deum pietatem atque in se beneuolentiam luget deinde nuntiato ad eiusdem sepulturam sibi praesto esse marmor ut ea sororum illius causa maturetur suadet ambrosius theodosio imperatori silentium meum rupit sermo clementiae tuae nihil enim in tam tristibus rebus melius facere in animum induxeram quam si fieri posset me ipsum abdere sed quia in secessu aliquo delitescere et sacerdotio exire non poteram uel silentio intra me latebam doleo enim fateor dolore acerbo non solum quod immatura aetate ualentinianus augustus decesserit sed etiam quod informatus fide ac tuis institutis tantam deuotionem erga deum nostrum induerat atque tanto in me incubuerat affectu ut quem ante persequebatur nunc diligeret quem ante ut aduersarium repellebat nunc ut parentem putaret quod ego non pro recordatione iniuriae ueteris exprompsi sed pro testimonio conuersionis illud enim alienum hoc suum quod a te infusum sibi ita tenuit ut matris persuasionem excluderet ille se a me nutritum praeferebat ille ut sedulum patrem desiderabat ille simulato a quibusdam aduentus mei nuntio impatienter praestolabatur quin etiam illis ipsis publici doloris diebus cum sanctos et summos sacerdotes domini intra gallias haberet ut a me tamen sacramentis baptismatis initiaretur scribendum arbitratus est quod etsi non rationabiliter amabiliter tamen erga me suum studium testificatus est hunc ergo non intimo anhelem spiritu secretisque mentis atque animi uisceribus amplectar hunc mihi mortuum putem immo mihi magis mortuum quas ego domino deferebam gratias quod ita in me conuersus esset quod ita emendatus quasi senioris cuiusdam aetatis mores induisset quas clementiae tuae quod eum non solum regno reddidisses sed etiam quod est amplius instituisses fidei et pietatis tuae disciplinis hunc ergo non doleam aeui integrum antequam sacramentorum quae desiderauit adipisceretur gratiam repentina obisse morte refrigerasti animum quod etiam ipse dignatus es ferre testimonium meo dolori te imperator arbitrum teneo affectus mei te meae mentis interpretem sed flendi tempora alias non deerunt nunc de sepultura eius quoniam scripsit clementia tua ita hic procurandam si exsors recessit baptismatis quid cognouerim nunc repressi est hic porphireticum labrum pulcherrimum et in usus huiusmodi aptissimum nam et maximianus diocletiani socius ita humatus est sunt tabulae porphireticae pretiosissimae quibus uestiatur operculum quo regales exuuiae claudantur hoc fuerat praeparatum sed exspectabatur rescriptum clementiae tuae cuius perceptione recreatae sunt sanctae filiae tuae filii tui ualentiniani sorores quae se grauibus afficiunt modis et amplius exagitabantur quod diu nihil scriberetur sibi unde iis non parum accessit solatii sed dum inhumatae sunt reliquiae nequaquam sibi parcunt uidentur enim sibi germani sui quotidianum funus tenere et re uera cum sine fletu magno ac sine dolore graui numquam sint tamen quotiescumque eo accedunt exsangues reuertuntur et ipsis igitur consuletur et charissimis exuuiis si acceleretur sepultura ne aestiuo penitus soluantur calore uix enim superiorem aestatem transegimus mandatum tuum seruo et commendo domino diligat te dominus quia tu domini seruos diligis eugenio cur eum mediolani non exspectauerit explicat deinde iis quae sub ualentiniano et theodosio relationis simmachi occasione facta fuerant recensitis eumdem tirannum quod sumptus idolorum templis concedendo nec dei timorem nec aliorum de se existimationem ante oculos habuerit libere arguit oppositoque ipsius praeuaricationi hebraeorum exemplo hanc ait fuisse causam cur ad eum non rescripserit se tamen in posterum libertate quam apud alios principes adhibuerit cum eodem usurum clementissimo imperatori eugenio ambrosius episcopus secessionis mihi causa timor domini fuit ad quem omnes actus meos quantum queo dirigere neque umquam ab eo mentem deflectere nec pluris facere cuiusuis hominis quam christi gratiam consueui nemini enim facio iniuriam si omnibus deum praefero et confidens in ipso non uereor uobis imperatoribus dicere quae pro meo captu sentio itaque quod apud alios imperatores non tacui nec apud te clementissime imperator tacebo atque ut ordinem rerum custodiam strictim recensebo quae ad hoc spectant negotium retulerat uir amplissimus simmachus cum esset praefectus urbis ad ualentinianum augustae memoriae imperatorem iuniorem ut templis quae sublata fuerant reddi iuberet functus est ille partibus suis pro studio et cultu suo utique etiam ego episcopus partes meas debui recognoscere dedi libellos imperatoribus duos quibus significarem sumptus sacrificiorum christianum uirum non posse reddere et non fuisse quidem me auctorem cum tollerentur auctorem tamen fieri quominus decernerentur deinde quia dare eos ipse simulacris uideretur non reddere quod enim ipse non abstulerat non quasi ipse reddebat sed arbitratu proprio largiebatur ad superstitionis impensas postremo si fecisset aut non ueniret ad ecclesiam aut si ueniret futurum ut aut sacerdotem non inueniret aut inueniret sibi in ecclesia resistentem nec ad excusationem obtendi posse quod esset catechumenus cum non liceat etiam catechumenis sumptus idolis subministrare lecti sunt libelli mei in consistorio aderat amplissimus honore magisterii militaris bauto comes et rumoridus et ipse eiusdem dignitatis gentilium nationum cultui inseruiens a primis pueritiae suae annis ualentinianus tunc temporis audiuit suggestionem meam nec fecit aliud nisi quod fidei nostrae ratio poscebat acquieuerunt etiam comiti suo postea etiam clementissimo imperatori theodosio coram intimaui atque in os dicere non dubitaui cui intimata senatus legatione huiusmodi licet non totus senatus poposcerit insinuationi meae tandem assensionem detulit et sic aliquibus ad ipsum non accessi diebus nec moleste tulit quia non pro meis commodis faciebam sed quod et ipsi et animae meae proderat in conspectu regis loqui non confundebar iterum ualentiniano augustae memoriae principi legatio a senatu missa intra gallias nihil extorquere potuit et certe aberam nec aliquid tunc ad eum scripseram sed ubi clementia tua imperii suscepit gubernacula compertum est postea donata illa esse praecellentibus in republica sed gentilis obseruantiae uiris et fortasse dicatur imperator auguste qui ipse non templis reddideris sed bene meritis de te donaueris uerum nosti pro dei timore agendum esse constanter quod etiam pro libertate frequenter fit non solum a sacerdotibus sed etiam ab his qui uobis militant aut in numero habentur prouincialium te imperante petierunt legati ut templis redderes non fecisti iterum alteri postulauerunt renisus es et postea ipsis qui petierunt donandum putasti etsi imperatoria potestas magna sit tamen considera imperator quantus sit deus corda omnium uidet conscientiam interiorem interrogat nouit omnia antequam fiant nouit interna pectoris tui ipsi falli uos non patimini et deum uultis celare quidquam hoc non cecidit in animum tuum quamuis enim illi agebant tam perseueranter nonne tuum fuit imperator pro dei summi et ueri et uiui ueneratione perseuerantius obsistere et negare quod erat in iniuria sacrae legis quis inuidet quoniam quae uoluisti aliis donauisti non sumus scrutatores uestrae liberalitatis nec aliorum commodorum inuidi sed sumus interpretes fidei quomodo offeres dona tua christo pauci aestimabunt quid feceris omnes quid uolueris quidquid illi fecerint tuum erit quidquid non fecerint suum etsi es imperator deo subditus magis esse debes quomodo sacerdotes christi tua munera dispensabunt fuit huiusmodi quaestio temporibus superioribus et tamen fidei patrum ipsa cessit persecutio et gentilitas detulit nam cum ageretur agon quinquennalis in ciuitate tiro et ad spectandum uenisset antochiae rex sceleratissimus iason ordinauit sacrorum procuratores ut ab hierosolimis antiochenses ferrent didrachmas argenti trecentas et illas darent ad sacrificium herculis uerum patres non gentilibus dederunt pecunias sed uiris fidelibus missis protestarunt non erogari ad deorum sacrificium quia non congruebat sed in alios sumptus dari et pronuntiatum est quia ille ad sacrificium herculis missum dixerat argentum suscipi quidem debere in id quod erat missum sed quia illi qui detulerant resistebant pro studio et cultu suo ut non sacrificio proficerent sed aliis necessitatibus traditae sunt pecuniae ad constructionem nauium etsi coacti miserunt non tamen ad sacrificium sed ad alios sumptus reipublicae denique qui attulerant utique potuissent tacere sed laedebant fidem quia sciebant quo deferrentur et ideo miserunt uiros timentes deum qui agerent ut non templo sed ad impensas nauium quae missa fuerant deputarentur ipsis enim crediderunt pecunias qui causas agerent sanctae legis iudex rerum effectus fuit qui absoluit conscientiam si positi in aliena potestate sic praecauebant quid te oportuerit facere o imperator dubitari non potest tu utique quem nemo cogebat nemo habebat in potestate debuisti ab sacerdote consulere ego certe quando tunc restiti etsi solus restiti tamen non solus uolui nec solus id suasi quoniam igitur meis uocibus et apud deum et apud omnes homines teneor aliud mihi non licere intellexi aliud non oportere nisi ut consulerem mihi quia non potui tibi credere modeste certe diu pressi diu texi dolorem nulli quidquam intimandum putaui dissimulare mihi nunc non licet tacere liberum non fuit ideo etiam in primordiis imperii tui scribenti non rescripsi quia istud praeuidebam futurum denique reposcenti litteras cum ipse non rescriberem dixi haec causa est quod extorquendum ei arbitror tamen ubi causa emersit officii mei pro his qui sollicitudinem sui gerebant et scripsi et rogaui ut ostenderem in causis dei timorem mihi iustum inesse nec pluris me facere adulationem quam animam meam in his uero in quibus uos rogari decet etiam me exhibere sedulitatem potestati debitam sicut et scriptum est cui honorem honorem cui tributum tributum nam cum priuato detulerim corde intimo quomodo non deferrem imperatori sed qui uobis deferri uultis patimini ut deferamus ei quem imperii uestri uultis auctorem probari cur mediolano secesserit ac mature eodem redierit declarato gratiisque deo propter opem theodosio praestitam actis uoluntati eiusdem principis obsecuturum se pollicetur cuius pietatem summe commendans ut clementia utatur petit ambrosius theodosio imperatori arbitratus es beatissime imperator quantum ex augustis litteris tuis comperi me longe abesse ab urbe mediolanensium quia res tuas crederem a deo destitui sed non ego ita imprudens aut uirtutis et meritorum tuorum immemor abfui ut non praesumerem coeleste auxilium pietati tuae adfore quo romanum imperium a barbari latronis immanitate et ab usurpatoris indigni solio uindicares festinaui igitur illico reuerti posteaquam illum quem iure declinandum putaueram iam abesse cognoui non enim ego ecclesiam mediolanensem dereliqueram domini iudicio mihi commissam sed eius uitabam praesentiam qui se sacrilegio miscuisset redii itaque circiter kalendas augustas ex illo die hic resedi hic me auguste clementiae tuae apices repererunt gratias domino deo nostro qui fidei tuae pietatique respondit et formam ueteris restituit sanctitatis ut uideremus nostro tempore quod in scripturarum lectione miramur tantam in praeliis diuini auxilii fuisse praesentiam ut nulli uertices montium aduentus tui cursum retardarent non hostilia arma impedimentum aliquod afferrent pro his gratias me censes agere oportere domino deo nostro faciam libenter conscius meriti tui certum est placitam deo esse hostiam quae uestro offertur nomine et hoc quantae deuotionis et fidei est alii imperatores in exordio uictoriae arcus triumphales parari iubent aut alia insignia triumphorum clementia tua hostiam deo parat oblationem et gratiarum actionem per sacerdotes celebrari domino desiderat etsi ego indignus atque impar tanto muneri et tantorum uotorum celebritati tamen quid fecerim scribo epistolam pietatis tuae mecum ad altare detuli ipsam altari imposui ipsam gestaui manu cum offerrem sacrificium ut fides tua in mea uoce loqueretur et apices augusti sacerdotalis oblationis munere fungerentur uere dominus propitius est imperio romano quandoquidem talem principem et parentem principum elegit cuius uirtus et potestas in tanto imperii constituta culmine triumphali tanta sit humilitate subnixa ut uirtute imperatores humilitate uicerit sacerdotes quid exoptem quidue desiderem omnia habes ex tuis itaque summam uotorum capessam pius es imperator clementiam habes maximam opto tamen tibi etiam atque etiam incrementa pietatis qua nihil dominus praestantius dedit ut per tuam clementiam ecclesia dei sicut innocentium pace et tranquillitate gratulatur ita etiam reorum absolutione laetetur ignosce maxime his qui non ante peccarunt dominus clementiam tuam conseruet amen quod pridem ad theodosium non scripserit excusat seque ad eum mittere diaconum significans ut ipsius preces pro quibusdam in ecclesiae asilum receptis admittat petit quamuis proxime scripserim augustae clementiae tuae etiam secundo mihi tamen non satis fuit uelut pari uice sermonis officium reddidisse cum beneficiis clementiae tuae tam frequentibus oppigneratus sim ut nullis officiis possim compensare quae debeo beatissime atque augustissime imperator itaque ut prima occasio non praetermittenda fuit qua per cubicularium tuum clementiae tuae gratias agerem et alloquii mei officium repraesentarem maximoe ne desidiae putaretur fuisse potius quam necessitatis quod tempore superiore non scripserim itaque requirenda mihi causa fuit qua pietati tuae deferrem debitum salutationis obsequium merito autem ad praeferendam epistolam meam filium meum felicem diaconum misi simul ut mei uicem officii repraesentaret memoratum quoque pro his qui ad matrem pietatis tuae ecclesiam petentes misericordiam confugerunt quorum lacrimas sustinere non potui quin aduentum clementiae tuae meis obsecrationibus praeuenirem grande est quod petimus sed ab eo cui dominus inaudita et admiranda concessit ab eo cuius clementiam nouimus et obsidem pietatem tenemus unde plus exspectare nos confitemur quoniam ut te uirtute uicisti ita etiam tua te uincere debes pietate uictoria enim tua antiquo more uetustisque miraculis qualis sancto moisi et sancto iesu naue et samueli atque dauid non humana aestimatione sed coelestis gratiae effusione tibi collata censetur hic pietatem aequalem poscimus cuius merito tanta uictoria ipsa quaesita est eugenio cur eum mediolani non exspectauerit explicat deinde iis quae sub ualentiniano et theodosio relationis simmachi occasione facta fuerant recensitis eumdem tirannum quod sumptus idolorum templis concedendo nec dei timorem nec aliorum de se existimationem ante oculos habuerit libere arguit oppositoque ipsius praeuaricationi hebraeorum exemplo hanc ait fuisse causam cur ad eum non rescripserit se tamen in posterum libertate quam apud alios principes adhibuerit cum eodem usurum secessionis mihi causa timor domini fuit ad quem omnes actus meos quantum queo dirigere neque umquam ab eo mentem deflectere nec pluris facere cuiusuis hominis quam christi gratiam consueui nemini enim facio iniuriam si omnibus deum praefero et confidens in ipso non uereor uobis imperatoribus dicere quae pro meo captu sentio itaque quod apud alios imperatores non tacui nec apud te clementissime imperator tacebo atque ut ordinem rerum custodiam strictim recensebo quae ad hoc spectant negotium retulerat uir amplissimus simmachus cum esset praefectus urbis ad ualentinianum augustae memoriae imperatorem iuniorem ut templis quae sublata fuerant reddi iuberet functus est ille partibus suis pro studio et cultu suo utique etiam ego episcopus partes meas debui recognoscere dedi libellos imperatoribus duos quibus significarem sumptus sacrificiorum christianum uirum non posse reddere et non fuisse quidem me auctorem cum tollerentur auctorem tamen fieri quominus decernerentur deinde quia dare eos ipse simulacris uideretur non reddere quod enim ipse non abstulerat non quasi ipse reddebat sed arbitratu proprio largiebatur ad superstitionis impensas postremo si fecisset aut non ueniret ad ecclesiam aut si ueniret futurum ut aut sacerdotem non inueniret aut inueniret sibi in ecclesia resistentem nec ad excusationem obtendi posse quod esset catechumenus cum non liceat etiam catechumenis sumptus idolis subministrare lecti sunt libelli mei in consistorio aderat amplissimus honore magisterii militaris bauto comes et rumoridus et ipse eiusdem dignitatis gentilium nationum cultui inseruiens a primis pueritiae suae annis ualentinianus tunc temporis audiuit suggestionem meam nec fecit aliud nisi quod fidei