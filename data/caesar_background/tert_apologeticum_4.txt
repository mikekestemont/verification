ut ex crapula ut ex somno ut ex aliqua ualetudine et sanitatem suam patitur deum nominat hoc solo quia proprie uerus hic unus deus bonus et magnus et quod deus dederit omnium uox est iudicem quoque contestatur illum deus uidet et deo commendo et deus mihi reddet o testimonium animae naturaliter christianae denique pronuntians haec non ad capitolium sed ad caelum respicit nouit enim sedem dei uiui ab illo et inde descendit sed quo plenius et impressius tam ipsum quam dispositiones eius et uoluntates adiremus adiecit instrumentum litteraturae si qui uelit de deo inquirere et inquisito inuenire et inuento credere et credito deseruire uiros enim iustitiae innocentia dignos deum nosse et ostendere a primordio in saeculum emisit spiritu diuino inundatos quo praedicarent deum unicum esse qui uniuersa condiderit qui hominem de humo struxerit hic enim est uerus prometheus qui saeculum certis temporum dispositionibus et exitibus ordinauit exinde quae signa maiestatis suae iudicantis ediderit per imbres per ignes quas demerendo sibi disciplinas determinauerit quae ignoratis et deser itis et obseruatis his praemia destinarit ut qui prodacto aeuo isto iudicaturus sit suos cultores in uitae aeternae retributionem profanos in ignem aeque perpetem et iugem suscitatis omnibus ab initio defunctis et reformatis et recensitis ad utriusque meriti dispunctionem haec et nos risimus aliquando de uestris sumus fiunt non nascuntur christiani quos diximus praedicatores prophetae de officio praefandi uocantur uoces eorum itemque uirtutes quas ad fidem diuinitatis edebant in thesauris litterarum manent nec istae latent ptolemaeorum eruditissimus quem philadelphum supernominant et omnis litteraturae sagacissimus cum studio bibliothecarum pisistratum opinor aemularetur inter cetera memoriarum quibus aut uetustas aut curiositas aliqua ad famam patrocinabatur ex suggestu demetri i phalerei grammaticorum tunc probatissimi cui praefecturam mandauerat libros a iudaeis quoque postulauit proprias atque uernaculas litteras quas soli habebant ex ipsis enim et ad ipsos semper prophetae perorauerant scilicet ad domesticam dei gentem ex patrum gratia hebraei retro qui nunc iudaei igitur et litterae hebraeae et eloquium sed ne notitia uacaret hoc quoque a iudaeis ptolemaeo subscriptum est septuaginta et duobus interpretibus indultis quos menedemus quoque philosophus prouidentiae uindex de sententiae communione suspexit affirmauit haec uobis etiam aristaeus ita in graecum stilum exaperta monumenta reliquit hodie apud serapeum ptolemaei bibliothecae cum ipsis hebraicis exhibentur sed et iudaei palam lectitant uectigalis libertas uulgo aditur sabbatis omnibus qui audierit inueniet deum qui etiam studuerit intellegere cogetur et credere primam instrumentis istis auctoritatem summa antiquitas uindicat apud uos quoque religionis est instar fidem de temporibus adserere fragmentum fuldense f auctoritatem litteris praestat antiquitas summa primus enim prophetes moises qui mundi conditionem et generis humani pul lu latione m et mox ultricem iniquitatis illius aeui uim cataclismi de praeterito exorsus est per uaticinationem usque ad suam aetatem et deinceps per res suas futurorum imagines edidit penes quem et temporum ordo digestus ab initio supputationem saeculi praestitit superior inuenitur annis circiter trecentis quam ille antiquissimus penes uos danaus in argo s transuenisset f troiano denique proelio ad mille annos ante est unde et ipso saturno secundum enim historiam thalli qua relatum est bel lum assiriorum et saturnum titanorum reges cum ioue dimicasse ostenditur bel lum cccxx et duobus annis iliacum exitum antecessisse per hunc moisen etiam illa lex propria iudaeis a deo missa est f deinceps multa et alii prophetae uetustiores litteris uestris nam et qui ultimo cecinit aut aliquantulo praecucurrit aut certe concurrit aetate sapientiae auctoribus etiam latoribus legis f ciri enim et darii regno fuit zacharias quo in tempore thales phisicorum princeps sciscitanti croeso nihil certum de diuinitate respondit turbatus scilicet uocibus prophetarum solon eidem regi finem longae uitae intuendum praedicauit non aliter quam prophetae f adeo respici potest tam iura uestra quam studia de lege deque diuina doctrina concepisse quod prius est hoc sit semen necesse est inde quaedam nobiscum uel prope nos habetis f de sophia amor eius philosophia uocitatus est de prophetia adfectatio eius poeticam uaticinationem deputauit gloriae homines si quid inuenerant ut proprium facerent adulterauerunt etiam fructibus a semine degenerare contigit f multis adhuc de uetustate modis consisterem diuinarum litterarum si non maior auctoritas illis ad fidem de ueritatis suae uiribus quam de aetatis annalibus suppetisset quid enim potentius patrocinabitur testimonio earum nisi dispunctio cotidiana saeculi totius cum dispositione s regnorum cum casus urbium cum exitus gentium cum status temporum ita omnibus respondent quemadmodum ante milia annorum praenuntiabantur f unde et spes nostra quam ridetis animatur et fiducia quam praesumptionem uocatis corroboratur idonea est enim recognitio praeteritorum ad disponendam fiduciam futurorum eadem uoces praedicauerunt utramque partem eadem litterae notauerunt f unum est tempus apud illas quod apud nos separari uidetur ita omnia quae supersunt i a m probata sunt nobis quia cum illis quae probata sunt tunc futuris praedicabantur habetis quod sciam et uos sibillam quatinus appellatio ista uerae uatis dei ueri passim super ceteros qui uaticinari uidebantur usurpata est sicut uestrae sibillae nomen de ueritate mentitae quemadmodum et dei uestri omnes itaque substantias omnesque materias origines ordines uenas ueterani cuiusque stili uestri gentes etiam plerasque et urbes insignes historiarum et canas memoriarum ipsas denique effigies litterarum indices custodesque rerum et puto adhuc minus dicimus ipsos inquam deos uestros ipsa templa et oracula et sacra unius interim prophetae scrinium saeculis uincit in quo uidetur thesaurus collocatus totius iudaici sacramenti et inde iam nostri si quem audistis interim moisen argiuo inacho pariter aetate est quadringentis paene annis nam et septem minus danaum et ipsum apud uos uetustissimum praeuenit mille circiter cladem priami antecedit possem etiam dicere quingentis amplius et homerum habens quos sequar ceteri quoque prophetae etsi moisi postumant extremissimi tamen eorum non retrosiores reprehenduntur primoribus uestris sapientibus et legiferis et historicis haec quibus ordinibus probari possint non tam difficile est nobis exponere quam enorme nec arduum sed interim longum multis instrumentis cum digitorum supputariis gesticulis adsidendum est reseranda antiquissimarum etiam gentium archiua aegiptiorum chaldaeorum phoenicum aduocandi municipes eorum per quos notitia subministrata est ali oqui n manethon aegiptius et berosus chaldaeus sed et hieromus phoenix tiri i rex sectatores quoque ipsorum mendesius ptolemaeus et menander ephesius et demetrius phalereus et rex iuba et apion et thallus et si quis istos aut probat aut reuincit iudaeus iosephus antiquitatum iudaicarum uernaculus uindex graecorum etiam censuales conferendi et quae quando sint gesta aut concatenationes temporum aperiantur per quae luceant annalium numeri peregrinandum est in historias et litteras orbis et tamen quasi partem iam probationis intulimus cum per quae probari possint adspersimus uerum differre praestat uel ne minus persequamur festinando uel diutius euagemur persequendo plus iam offerimus pro ista dilatione maiestatem scripturarum si non uetustate diuinas probamus si dubitatur antiquitas nec hoc tardius aut aliunde discendum coram sunt quae docebunt mundus et saeculum et exitus quicquid agitur praenuntiabatur quicquid uidetur audiebatur quod terrae uorant urbes quod insulas maria fraudant quod externa atque interna bella dilaniant quod regnis regna compulsant quod fames et lues et locales quaeque clades et frequentiae plerumque mortium uastant quod humiles sublimitate sublimes humilitate mutantur quod iustitia rarescit iniquitas increbrescit bonarum omnium disciplinarum cura torpescit quod etiam officia temporum et elementorum munia exorbitant quod et monstris et portentis naturalium forma turbatur prouidenter scripta sunt dum patimur leguntur dum recognoscimus probantur idoneum opinor testimonium diuinitatis ueritas diuinationis hinc igitur apud nos futurorum quoque fides tuta est iam scilicet probatorum quia cum illis quae cottidie probantur praedicebantur eaedem uoces sonant eaedem litterae notant idem spiritus pulsat unum tempus est diuinationi futura praefanti apud homines si forte distinguitur dum expungitur dum ex futuro praesens dehinc ex praesenti praeteritum deputatur quid delinquimus oro uos futura quoque credentes qui iam didicimus illi per duos gradus credere sed quoniam edidimus antiquissimis iudaeorum instrumentis sectam istam esse suffultam quam aliquanto nouellam ut tiberiani temporis plerique sciunt profitentibus nobis quoque fortasse an hoc nomine de statu eius retractetur quasi sub umbraculo insignissimae religionis certe licitae aliquid propriae praesumptionis abscondat uel quia praeter aetatem neque de uictus exceptionibus neque de solemnitatibus dierum neque de ipso signaculo corporis neque de consortio nominis cum iudaeis agimus quod utique oporteret si eidem deo manciparemur sed et uulgus iam scit christum ut hominum aliquem qualem iudaei indicauerunt quo facilius quis nos hominis cultores existimauerit uerum neque de christo erubescimus cum sub nomine eius deputari et damnari iuuat neque de deo aliter praesumimus necesse est igitur pauca de christo ut deo totum iudaeis erat apud deum gratia ubi et insignis iustitia et fides originalium auctorum unde illis et generis magnitudo et regni sublimitas floruit et tanta felicitas ut de dei uocibus quibus edocebantur de promerendo deo et non offendendo praemonerentur sed quanta deliquerint fiducia patrum inflati ad declinandum deriuantes a disciplina in profanum modum etsi ipsi non confiterentur probaret exitus hodiernus ipsorum dispersi palabundi et soli et caeli sui extorres uagantur per orbem sine homine sine deo rege quibus nec aduenarum iure terram patriam saltim uestigio salutare conceditur cum haec illis sanctae uoces praeminarentur eadem semper omnes ingerebant fore uti sub extimis curriculis saeculi ex omni iam gente et populo et loco cultores sibi allegeret deus multo fideliores in quos gratiam transferret pleniorem quidem ob disciplinae auctioris capacitatem uenit igitur qui ad reformandam et illuminandam eam uenturus a deo praenuntia ba tur christus ille filius dei huius igitur gratiae disciplinaeque arbiter et magister illuminator atque deductor generis humani filius dei adnuntiabatur non quidem ita genitus ut erubescat in filii nomine aut de patris semine non de sororis incesto nec de stupro filiae aut coniugis alienae deum patrem passus est squamatum aut cornutum aut plumatum amatorem in auro conuersum danaidis iouis ista sunt numina uestra ceterum dei filius nullam de impudicitia habet matrem etiam quam uidetur habere non nupserat sed prius substantiam edisseram et ita natiuitatis qualitas intellegetur iam ediximus deum uniuersitatem hanc mundi uerbo et ratione et uirtute molitum apud uestros quoque sapientes id est sermonem atque rationem constat artificem uideri uniuersitatis hunc enim zeno determinat factitatorem qui cuncta in dispositione formauerit eundem et fatum uocari et deum et animum iouis et necessitatem omnium rerum haec cleanthes in spiritum congerit quem permeatorem uniuersitatis affirmat et nos autem sermoni atque rationi itemque uirtuti per quae omnia molitum deum ediximus propriam substantiam spiritum inscribimus cui et sermo insit pronuntianti et ratio adsit disponenti et uirtus praesit perficienti hunc ex deo prolatum didicimus et prolatione generatum et idcirco filium dei et deum dictum ex unitate substantiae nam et deus spiritus et cum radius ex sole porrigitur portio ex summa sed sol erit in radio quia solis est radius nec separatur substantia sed extenditur ita de spiritu spiritus et de deo deus ut lumen de lumine accensum manet integra et indefecta materia e matrix etsi plures inde traduces qualitatis mutueris ita et quod de deo profectum est deus et dei filius et unus ambo ita et de spiritu spiritus et de deo deus modulo alter num numerum gradu non statu fecit et a matrice non recessit sed excessit iste igitur dei radius ut retro semper praedicabatur delapsus in uirginem quandam et in utero eius caro figuratus nascitur homo deo mixtus caro spiritu instructa nutritur adolescit affatur docet operatur et christus est recipite interim hanc fabulam similis est uestris dum ostendimus quomodo christus probetur et qui penes uos eiusmodi fabulas aemulas ad destructionem ueritatis istius modi praeministrauerint sciebant et iudaei uenturum esse christum scilicet quibus prophetae loquebantur nam et nunc aduentum eius expectant nec alia magis inter nos et illos compulsatio est quam quod iam uenisse non credunt duobus enim aduentibus eius significatis primo qui iam expunctus est in humilitate condicionis humanae secundo qui concludendo saeculo imminet in sublimitate diuinitatis exsertae primum non intellegendo secundum quem manifestius praedicatum sperant unum existimauerunt ne enim intellegerent pristinum credituri si intellexissent et consecuturi salutem si credidissent meritum fuit delictorum ipsi legunt ita scriptum multatos se sapientia et intellegentia et oculorum et aurium fruge quem igitur hominem solummodo praesumpserant de humilitate sequebatur uti magum aestimarent de potestate cum ille uerbo daemonia de hominibus excuteret caecos reluminaret leprosos purgaret paraliticos restringeret mortuos denique uerbo redderet uitae elementa ipsa famularet compescens procellas et freta ingrediens ostendens se esse uerbum dei id est logon illud primordiale primogenitum uirtute et ratione comitatum et spiritu fultum eundem qui uerbo omnia et faceret et fecisset ad doctrinam uero eius qua reuincebantur magistri primoresque iudaeorum ita exasperabantur maxime quod ingens ad eum multitudo deflecteret ut postremo oblatum pontio pilato siriam tunc ex parte romana procuranti uiolentia suffragiorum in crucem iesum dedi sibi extorserint praedixerat et ipse ita facturos parum si non et prophetae retro et tamen suffixus multa mortis illius propria ostendit insignia nam spiritum cum uerbo sponte dimisit praeuento carnificis officio eodem momento dies medium orbem signante sole subducta est deliquium utique putauerunt qui id quoque super christo praedicatum non scierunt et tamen eum mundi casum relatum in arcanis uestris habetis tunc iudaei detractum et sepulcro conditum magna etiam militari manu custodiae diligentia circumsederunt ne quia praedixerat tertia die resurrecturum se a morte discipuli furto amoliti cadauer fallerent suspectos sed ecce tertia die concussa repente terra et mole reuoluta quae obstruxerat sepulcrum et custodia pauore disiecta nullis apparentibus discipulis nihil in sepulcro repertum est praeterquam exuuiae sepulti nihilominus tamen primores quorum intererat et scelus diuulgare et populum uectigalem et famularem sibi a fide reuocare subreptum a discipulis iactitauerunt nam nec ille se in uulgus eduxit ne impii errore liberarentur ut et fides non mediocri praemio destinata difficultate constaret cum discipulis autem quibusdam apud galilaeam iudaeae regionem ad quadraginta dies egit docens eos quae docerent dehinc ordinatis eis ad officium praedicandi per orbem circumfusa nube in caelum est receptus multo uerius quam apud uos adseuerare de romulo proculi solent ea omnia super christo pilatus et ipse iam pro sua conscientia christianus caesari tunc tiberio nuntiauit sed et caesares credidissent super christo si aut caesares non essent necessarii saeculo aut si et christiani potuissent esse caesares discipuli quoque diffusi per orbem ex praecepto magistri dei paruerunt qui et ipsi a iudaeis insequentibus multa perpessi utique pro fiducia ueritatis libenter romae postremo per neronis saeuitiam sanguinem christianum seminauerunt sed monstrabimus uobis idoneos testes christi ipsos illos quos adoratis multum est si eos adhibeam ut credatis christianis propter quos non creditis christianis interim hic est ordo nostrae institutionis hunc edidimus et sectae et nominis censum cum suo auctore nemo iam infamiam incutiat nemo aliud existimet quia nec fas est ulli de sua religione mentiri ex eo enim quod aliud a se coli dicit quam colit negat quod colit et culturam et honorem in alterum transfert et transferendo iam non colit quod negauit dicimus et palam dicimus et uobis torquentibus lacerati et cruenti uociferamur deum colimus per christum illum hominem putate per eum et in eo se cognosci et coli deus uult ut iudaeis respondeamus et ipsi deum per hominem moisen colere didicerunt ut graecis occurram orpheus pieriae musaeus athenis melamp hus argis trophonius boeotiae initiationibus homines obligauerunt ut ad uos quoque dominatores gentium adspiciam homo fuit pompilius numa qui romanos operosissimis superstitionibus onerauit licuerit et christo commentari diuinitatem rem propriam non qua rupices et adhuc feros homines multitudini tot numinum demerendorum attonitos efficiendo ad humanitatem temperaret quod numa sed qu ia iam expolitos et ipsa urbanitate deceptos in agnitionem ueritatis ocularet quaerite igitur si uera est ista diuinitas christi si ea