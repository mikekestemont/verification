ex reliquis huiusce tomi libris qui confutandos manichaeorum errores spectant primum hic ut in hactenus excusis exhibetur opus cui de libero arbitrio titulus est quod quidem anno christi trecentesimo octogesimo octauo romae agente augustino inchoatum absolutum uero arbitramur anno trecentesimo nonagesimo quinto non enim perfectum ipso fuit post elapsum hunc annum quo episcopatum adeptus est cum illius secundum tertiumque librum presbiter ut ait ordinatus terminauerit penes se non haberet postea uero epistola n hoc opus paulino ipsi offerat sub his uerbis tres libros atque utinam tam grandis quaestionis ita explicatores ut grandes misi sanctitati charitati tuae nam quaestio eorum de libero arbitrio est hos autem non habere aut omnes non habere fratrem romanianum scio etc in primo libro mota perdifficili quaestione illa qua se olim uehementer agitatum atque in manichaeos impulsum fuisse confitetur augustinus unde scilicet malum exortum sit explicat primum quid sit male facere tumque mala hominum facta nonnisi libero uoluntatis arbitrio proficisci probat quippe cum libidini quae in omnibus malefactis dominatur seruire mens a nullo cogatur in libro secundo difficultate quod libertas qua peccatur a deo data sit emergente tria haec disquiruntur qua ratione deum esse manifestum sit ab ipso sint bona quaecumque utrum in bonis censenda sit libera uoluntas in tertio disputatur unde iste motus existat quo ipsa uoluntas incommutabili bono auertitur commutabile bonum inuicem aduersentur dei praescientia de hominum peccatis hominum ipsorum in peccando libertas mox ostenditur nequaquam id creatori deputandum quod in creatura ita fieri necesse est ut uoluntate peccantium fiat prorsus de creaturae quae peccato obnoxia sit conditione supplicio laudandum esse deum hinc originis uitium perducta disputatione declaratur quemadmodum hoc ipsum haud iniuste in adae posteros demanarit deinceps difficultates nonnullae huc pertinentes enodantur litterae tuae habent quaestionem mihi propositam libris non diuinis sed meis quos scripsi de libero arbitrio in talibus autem quaestionibus non multum laboro quia etsi defendi sententia mea liquida ratione non potest mea est non eius auctoris cuius sensum improbare fas non est hoc tamen quod in tertio libro de libero arbitrio cum de substantia rationali agerem sic a me positum est ut dicerem in corporibus antem inferioribus anima post peccatum ordinata regit corpus suum non omnimodo pro arbitrio sed sicut leges uniuersitatis sinunt diligenter aduertant qui putant me aliquid de anima humana uelut certum statuisse atque fixisse quod uel parentibus per propaginem ueniat uel in actibus uitae superioris atque coelestis peccauerit ut corruptibili carne mereretur includi uideant sic a me uerba fuisse perpensa ut retento quod certum habeo post peccatum primi hominis natos esse atque nasci caeteros homines in carne peccati cui sanandae uenit in domino similitudo carnis peccati ita omnia sonarent ut nulli praeiudicarent opinioni quatuor illarum quas postea digessi atque distinxi non confirmans aliquam sed interim quod agebam sequestrata illarum discussione determinans ut quaecumque illarum uera esset deus sine dubio laudaretur siue enim etc in quo mota quaestione unde malum explicatur quid sit male agere tumque mala hominum facta libero uoluntatis arbitrio proficisci ostenditur quippe cum libidini quae in omni facto malo regnat seruire mens a nullo cogatur deus alicuius mali auctor euodius dic mihi quaeso te utrum deus non sit auctor mali augustinus dicam si planum feceris de quo malo quaeras duobus enim modis appellare solemus malum uno cum male quemque ita supplicia malis tribuit quae utique supplicia patientibus mala sunt quamobrem si nemo iniuste poenas luit quod necesse est credamus quandoquidem diuina prouidentia hoc uniuersum regi credimus illius primi generis malorum nullo modo huius autem secundi auctor est deus est ergo alius auctor illius mali cuius deum non esse compertum est est certe non enim nullo auctore fieri posset si autem quaeris quisnam iste sit dici non potest non enim unus aliquis est sed quisque malus sui malefacti auctor est unde si dubitas illud attende quod supra dictum est malefacta iustitia dei uindicari non enim iuste uindicarentur nisi fierent uoluntate nescio utrum quisquam peccet qui non didicerit quod si uerum est quisnam sit ille a quo peccare didicerimus inquiro aliquid boni existimas esse disciplinam quis audeat dicere malum esse disciplinam quid si nec bonum nec malum est mihi bonum uidetur bene sane siquidem scientia per illam datur aut excitatur nec quisquam nisi per disciplinam aliquid discit tu aliter putas ego per disciplinam non nisi bona disci arbitror uide ergo ne non discantur mala nam disciplina nisi a discendo non dicta est unde ergo homine fiunt si non discuntur fortasse quod se a disciplina id est a discendo auertit atque abalienat sed siue hoc siue aliud aliquid sit illud certe manifestum est quoniam disciplina bonum est a discendo dicta est disciplina mala disci omnino non posse si enim discuntur disciplina continentur atque ita disciplina non erit bonum bonum est autem ut ipse concedis non igitur discuntur mala frustra illum a quo male facere discimus quaeris aut si discuntur mala uitanda non facienda discuntur quo male facere nihil est nisi a disciplina deuiare prorsus ego duas disciplinas esse puto unam per quam bene facere aliam per quam male facere discimus sed cum quaereres utrum disciplina bonum esset ipsius boni amor intentionem meam rapuit ut illam disciplinam intuerer quae bene faciendi est quo bonum esse respondi nunc autem admoneor esse aliam quam procul dubio malum esse confirmo cuius auctorem requiro saltem intelligentiam non nisi bonum putas istam plane ita bonam puto ut non uideam quid in homine possit esse praestantius nec ullo modo dixerim aliquam intelligentiam malam esse posse quid cum docetur quisque si non intelligat poteritne tibi doctus uideri omnino non poterit si ergo omnis intelligentia bona est nec quisquam qui non intelligit discit omnis qui discit bene facit omnis enim qui discit intelligit omnis qui intelligit bene facit quisquis igitur quaerit auctorem per quem aliquid discimus auctorem profecto per quem bene facimus quaerit quapropter desine uelle inuestigare nescio quem malum doctorem si enim malus est doctor non est si doctor est malus non est malum unde priusquam disquiratur quid de deo credendum age iam quoniam satis cogis ut fatear non nos discere male facere dic mihi unde male faciamus eam quaestionem moues quae me admodum adolescentem uehementer exercuit fatigatum in haereticos impulit atque deiecit quo casu ita sum afflictus tantis obrutus aceruis inanium fabularum ut nisi mihi amor inueniendi ueri opem diuinam impetrauisset emergere inde atque in ipsam primam quaerendi libertatem respirare non possem quoniam mecum sedulo actum est ut ista quaestione liberarer tecum agam ordine quem secutus euasi aderit enim deus nos intelligere quod credidimus faciet praescriptum enim per prophetam gradum qui ait nisi credideritis non intelligetis tenere nos bene nobis conscii sumus credimus autem uno deo omnia esse quae sunt tamen non esse peccatorum auctorem deum mouet autem animum si peccata iis animabus sunt quas deus creauit illae autem animae deo quomodo non paruo interuallo peccata referantur in deum id nunc plane abs te dictum est quod me cogitantem satis excruciat quod istam inquisitionem coegit traxit uirili animo esto crede quod credis nihil enim creditur melius etiamsi causa lateat cur ita sit optime namque de deo existimare uerissimum est pietatis exordium nec quisquam de illo optime existimat qui non eum omnipotentem atque nulla particula commutabilem credit bonorum etiam omnium creatorem quibus est ipse praestantior rectorem quoque iustissimum eorum omnium quae creauit nec ulla adiutum esse natura in creando quasi qui non sibi sufficeret quo fit ut de nihilo creauerit omnia de se autem non creauerit sed genuerit quod sibi par esset quem filium dei unicum dicimus quem cum planius enuntiare conamur dei uirtutem dei sapientiam nominamus per quam fecit omnia quae de nihilo facta sunt quibus constitutis intelligentiam eius rei quam requiris opitulante deo nitamur hoc modo mali natura libidine quaeris certe unde male faciamus prius ergo discutiendum est quid sit male facere qua de re tibi quid uideatur exprome quod si non potes totum simul breuiter uerbis comprehendere saltem particulatim malefacta ipsa commemorando sententiam tuam notam fac mihi adulteria homicidia sacrilegia ut omittam caetera quibus enumerandis uel tempus uel memoria non suppetit quis est cui non male facta uideantur dic ergo prius cur adulterium male fieri putes quia id facere lex uetat non sane ideo malum est quia uetatur lege sed ideo uetatur lege quia malum est quid si quispiam nos exagitet exaggerans delectationes adulterii quaerens a nobis cur hoc malum damnatione dignum iudicemus num auctoritatem legis confugiendum censes hominibus iam non tantum credere sed intelligere cupientibus nam ego tecum credo inconcusse credo omnibusque populis atque gentibus credendum esse clamo malum esse adulterium sed nunc molimur id quod in fidem recepimus etiam intelligendo scire tenere firmissimum considera itaque quantum potes renuntia mihi quanam ratione adulterium malum esse cognoueris hoc scio malum esse quod hoc ipse in uxore mea pati nollem quisquis autem alteri facit quod sibi fieri non uult male utique facit quid si cuiuspiam libido sit ut uxorem suam praebeat alteri libenterque corrumpi patiatur in cuius uxorem uicissim parem cupit habere licentiam nihilne mali facere tibi uidetur imo plurimum at iste non illa regula peccat non enim id facit quod pati nolit quamobrem aliud tibi quaerendum est unde malum esse adulterium conuincas eo mihi uidetur malum quod huius criminis homines uidi saepe damnari quid propter recte facta nonne homines plerumque damnati sunt recense historiam ne te alios libros mittam eam ipsam quae diuina auctoritate praecellit iam inuenies quam male de apostolis de omnibus martiribus sentiamus si placet nobis damnationem certum indicium esse malefacti cum illi omnes damnatione digni propter confessionem suam iudicati sint quamobrem si quidquid damnatur malum est malum erat illo tempore credere in christum ipsam confiteri fidem si autem non omne malum est quod damnatur quaere aliud unde adulterium malum esse doceas quid tibi respondeam non inuenio fortassis ergo libido in adulterio malum est sed dum tu foris in ipso facto quod iam uideri potest malum quaeris pateris angustias nam ut intelligas libidinem in adulterio malum esse si cui etiam non contingat facultas concumbendi cum coniuge aliena planum tamen aliquo modo sit id eum cupere si potestas detur facturum esse non minus reus est quam si in ipso facto deprehenderetur nihil est omnino manifestius iam uideo non opus esse longa sermocinatione ut mihi de homicidio sacrilegio prorsus de omnibus peccatis persuadeatur clarum est enim iam nihil aliud quam libidinem in toto malefaciendi genere dominari obiectio de homicidio patrato metu cupiditas culpabilis quid sit scisne etiam istam libidinem alio nomine cupididatem uocari scio quid inter hanc metum nihilne interesse aliquid putas imo plurimum haec inuicem distare arbitror credo te ob hoc arbitrari quia cupiditas appetit metus fugit est ita ut dicis quid si ergo quispiam non cupiditate adipiscendae alicuius rei sed metuens ne quid mali accidat hominem occiderit num homicida iste non erit erit quidem sed non ideo factum hoc cupiditatis dominatu caret nam qui metuens hominem occidit cupit utique sine metu uiuere paruum tibi uidetur bonum sine metu uiuere magnum bonum est sed hoc illi homicidae per facinus suum prouenire nullo modo potest non quaero quid prouenire possit sed quid ipse cupiat certe enim bonum cupit qui cupit uitam metu liberam idcirco ista cupiditas culpanda non est alioquin omnes culpabimus amatores boni proinde cogimur fateri esse homicidium in quo nequeat malae illius cupiditatis dominatio reperiri falsumque erit illud quod in omnibus peccatis ut mala sint libido dominatur aut erit aliquod homicidium quod possit non esse peccatum si homicidium est hominem occidere potest accidere aliquando sine peccato nam miles hostem iudex uel minister eius nocentem cui forte inuito atque imprudenti telum manu fugit non mihi uidentur peccare cum hominem occidunt assentior sed homicidae isti appellari non solent responde itaque utrum illum qui dominum occidit a quo sibi metuebat cruciatus graues in eorum numero habendum existimes qui sic hominem occidunt ut ne homicidarum quidem nomine digni sint longe eis istum differre uideo nam illi uel legibus faciunt uel non contra leges huius autem facinus nulla lex approbat rursus me auctoritatem reuocas sed meminisse te oportet id nunc a nobis esse susceptum ut intelligamus quod credimus legibus autem credimus tentandum itaque est si quo modo possumus id ipsum intelligere utrum lex quae punit hoc factum non perperam puniat nullo modo perperam punit quandoquidem punit eum qui uolens sciens dominum necat quod nullus istorum ecquid recordaris te paulo ante dixisse in omni facto malo libidinem dominari eo ipso malum esse recordor sane quid illud nonne idem tu concessisti eum qui cupit sine metu uiuere non habere malam cupiditatem et hoc recordor cum ergo ista cupiditate a seruo dominus interimitur non illa culpabili cupiditate interimitur quamobrem cur sit hoc facinus malum nondum comperimus conuenit enim inter nos omnia malefacta non ob aliud mala esse nisi quod libidine id est improbanda cupiditate fiunt iam mihi uidetur iniuria iste damnari quod quidem non auderem dicere si aliud haberem quod dicerem itane prius tibi persuasisti tantum scelus impunitum esse oportere quam considerares utrum ille seruus propter satiandas libidines suas metu domini carere cupiuerit cupere namque sine metu uiuere non tantum bonorum sed etiam malorum omnium est uerum hoc interest quod id boni appetunt auertendo amorem iis rebus quae sine amittendi periculo nequeunt haberi mali autem ut his fruendis cum securitate incubent remouere impedimenta conantur propterea facinorosam sceleratamque uitam quae mors melius uocatur gerunt resipisco admodum gaudeo iam me plane cognouisse quid sit etiam illa culpabilis cupiditas quae libido nominatur quam esse iam apparet earum rerum amorem quas potest quisque inuitus amittere obiectio altera de occisione hominis uim afferentis per humanas leges licita quare nunc age quaeramus si placet utrum etiam in sacrilegiis libido dominetur quae uidemus plura superstitione committi uide ne praeproperum sit prius enim mihi discutiendum uidetur utrum uel hostis irruens uel insidiator sicarius siue pro uita siue pro libertate siue pro pudicitia sine ulla interficiatur libidine quomodo possum arbitrari carere istos libidine qui pro iis rebus digladiantur quas possunt amittere inuiti aut si non possunt quid opus est pro his usque hominis necem progredi a non ergo lex iusta est quae dat potestatem uel uiatori ut latronem ne ipse occidatur occidat uel cuipiam uiro aut feminae ut uiolenter sibi stupratorem irruentem ante illatum stuprum si possit interimat nam militi etiam iubetur lege ut hostem necet a qua caede si temperauerit imperatore poenas luit num istas leges iniustas uel potius nullas dicere audebimus nam mihi lex esse non uidetur quae iusta non fuerit legem quidem satis uideo esse munitam contra huiuscemodi accusationem quae in populo quem regit minoribus malefactis ne maiora committerentur dedit licentiam multo est enim mitius eum qui alienae uitae insidiatur quam eum qui suam tuetur occidi multo est immanius inuitum hominem stuprum perpeti quam eum a quo uis illa infertur cui inferre conatur interimi iam uero miles in hoste interficiendo minister est legis quare officium suum facile nulla libidine impleuit porro ipsa lex quae tuendi populi causa lata est nullius libidinis argui potest siquidem ille qui tulit si dei iussu tulit id est quod praecepit aeterna iustitia expers omnino libidinis id agere potuit si autem ille cum aliqua libidine hoc statuit non eo fit ut legi cum libidine obtemperare necesse sit quia bona lex a non bono ferri potest non enim si quis uerbi causa tirannicam potestatem nactus aliquo cui hoc conducit pretium accipiat ut statuat nulli licere uel coniugium feminam rapere propterea mala lex