designantibus exigit uitam sed solum hoc animal quod est homo qualitatibus in mente positis et constitutis quasi quidam uel naturalis artifex uel uitae gubernator impletur haec quidem tertia et secunda illa possunt uideri quibusdam esse communes nam saepe sufficit in qualibet harum ad diffinitionem eius rei de qua quaeritur solum eius proprium nominari ut si dicam homo est quod ridet hoc enim proprium hominis neque ullius animalis est quo dicto tacitisque aliis omnibus quibus homo possit ostendi solo tamen sui proprio declaratus est et hoc cicero de proprietate dixit genus esse diffinitionis quod notioni applicari potest ut quibusdam uidetur potest etiam huic diffinitioni quae qualitatis sortita est nomen unde quidam has duas inter se nullo fine discretas unam esse potius censent cum satis appareat illam nullis positis qualitatibus notionem ut supra docuimus posse compleri hanc positis qualitatibus quae res sit tacito etiam eius proprio posse ostendere quartam nos diffinitionem diximus non numerum quasi proprium collocantes sed instituto ordine ad faciliorem cognitionem uocabulum exhibitae nunc rationi sociantes non enim quarta quae est quae a nobis descriptio dicta est quarta dicenda est sed quia ordo propositionis exegerat ideo nomen numeri collocauimus hoc loco namque qui quartus est cicero de eodem et altero diffinitionem posuit et sic quintam constituit sed nos omissa numerositate quid sit quae a m tullio descriptio nominatur proposita ratione docebimus et per exemplum quae oratio non quid sit potius dicit sed adhibita circuitione dictorum factorumque id quaeque res sit descriptione declarat descriptiua ista dicitur esse diffinitio ut cum quaeritur quid auarus sit quid crudelis quid luxuriosus et uniuersa auari luxuriosi crudelis natura describitur quae diffinitionis species dicitur exhortationis genere descriptio ut luxuriosus est uictus non necessarii sed sumptuosi et onerosi appetens in delicias affluens in libidinem pronus haec et alia diffiniunt luxuriosum et descriptione diffiniunt haec diffinitio apta semper est oratori huic enim laus dicendi per circuitum tribuitur propter honestatem non ille aptior et determinatus sermo qui ueluti familiaris est diffinitioni quam supra substantialem esse praecepimus idcirco multis in locis m tullius cum diffiniendum aliquid dicit non substantialiter praecepit esse diffiniendum sed potius describendum et hoc nomine utitur ut cum quaeritur inquit quid sit fur et quid sit sacrilegus sua descriptione monstrandum est quinta species diffinitionis est quam diximus latine ad uerbum possumus dicere haec uocem illam de cuius re quaeritur alio sermone designat uno ac singulari et quodammodo quid illud sit uno uerbo positum uno uerbo alio declarat ut conticescere tacere est item latus haurit apertum id est percutit item cum terminum dicimus finem aut populatas interpretamur esse uastatas et omnino cum unius uerbi rem uerbo manifestiore alio declaramus haec erit quinta de qua loquimur diffinitio m tullius hac usus est in topicis cum locum argumenti diffiniens dixit esse sedem ita locum nomine uno cuius rem quaerebat alia appellatione ad uerbum posita per diffinitionem quid esset ostendit sedem dicendo hanc graeci appellant ut sexta species diffinitionis est hanc nos per differentiam dicimus scriptores uero artium de eodem et altero nominant ut cum quaeritur quid inter regem sit et tirannum adiecta differentia quid uterque sit diffinitur et omnis quidem diffinitio sicuti docuimus supra non nisi appositis differentiis comprehensoque suo proprio quid sit de quo quaeritur exprimit non tamen hoc idem uidebitur esse modus iste de quo nunc loquimur siquidem sola differentia cum posita fuerit inter duos de quibus quaeritur quid sit utrumque cognoscitur etenim in superioribus sola quaeque definiuntur hic duo quasi cognita sed quadam inter se communione confusa adiecta differentia secernuntur per quam quid sit utrumque cognoscitur ut rex est modestus et temperatus tirannus uero crudelis ex hoc illud est terentii pudore ac liberalitate liberos retinere satius esse puto quam metu hoc pater ac dominus interest item m tullius pro sexto roscio atque inter hanc uitam perpolitam humanitate et illam immanem nihil interest quam ius atque uis septima est id est per translationem ut cicero in topicis littus est quod fluctus eluit item adolescentia est flos aetatis senectus occasus aetatis haec uarie tractari potest modo enim ut moneat modo ut designet modo ut uituperet aut laudet ut moneat nobilitas est uirtus maiorum apud posteros sarcina ut designet caput est arx corporis ut uituperet diuitiae sunt breuis uitae longum uiaticum ut laudet adolescentia est flos aetatis his itaque et aliis modis proferri potest ista diffinitio in quo genere tamen illud cauendum est ne aut longe sit petita translatio aut turpis longe petita translatio est ut turba reipublicae chaos est legum quod tullius pro sexto roscio temperauit quasi sempiterna nox esset inquit in quo etiam si sit quasi ut per similitudinem sit diffinitio accipi potest temperamentum accipiens ex particula similitudinis turpis translatio fit duobus modis cum honesta turpibus diffinimus aut turpia honestis ut si quis patrationem diffiniens lacrimas dicat ueneris fatigatae quem sudorem melius nominaret aut contra aliquis dicat lacrimae sunt doloris patratio huic uitio nec superior particula temperamentum tribuit ergo magnopere istud uitare debemus octaua species diffinitionis id est per priuantiam contrarii eius quod diffinitur ut bonum est quod malum non est hoc genere diffinitionis uti debemus cum contrarium notum est nam haec duo cum ita intelligentur ut alterum sine altero esse non possit alterius cognitio quomodo fiet nisi fuerit utrumque comprehensum cum igitur alterum quaeritur quid sit utique hac diffinitione comprehendi non potest cum utrumque nescitur quod se ita naturaliter ligat ut necessariam cognitionem sibi unius comprehensione connectat periclitatur ergo talis diffinitio unde an contrarium eius notum sit scire debemus ut hoc sublato fiat eius cognitio quod diffinitur quare melius saepe fit si quaerentes aliquid quod diffiniendum sit contrarium eius diffiniamus quo sublato illud quod quaeritur declarabimus ut si bonum est quod prodest cum honestate id quod tale non est malum est cicero in rhetoricis necessarie demonstrantur ea quae aliter ac debentur nec fieri nec probari possunt ponamus enim necessarium et non necessarium contraria ut omnia contraria hic nos ponere intelligas quorum sublatione id quod quaeritur diffiniatur ergo quod non est necessarium ita diffiniri potest quod aliter ac dicitur et fieri et probari potest hoc cum tollo necessarii diffinitionem constituo ergo recte fieri potest huiusmodi diffinitio sed hoc modo quemadmodum docui et hoc est quod m tullius in partitionibus praecepit saepe ex contrariis esse diffiniendum sub hanc diffinitionem cadunt etiam notiones cum accidentia tolluntur et alia omnia quae diuersa sunt et cum contrarium accidentis uel consequentis accidentis tollitur ut si quis esse substantiam dicat quod neque qualitas neque quantitas neque reliqua accidentia sit cum alia quae diuersa sunt tolluntur talis est diffinitio ut si quis hominem diffiniens tollat omnia animalia uel generaliter uel specialiter quo genere diffinitionis deus diffiniri potest etenim cum quid sit deus nullo modo scire possimus sublatione omnium existentium quae graeci appellant cognitionem dei nobis circumscripta et ablata notarum rerum cognitione supponit deus est neque corpus neque ullum elementum neque anima neque mens neque sensus neque intellectus neque aliquid quod ex his capi potest his talibus sublatis quid sit deus poterit diffiniri magis si addas quod etiam diffiniri non potest id deum esse contrarium accidentis uel consequentis cum tollitur talis est diffinitio uigilare est uti sensibus dormire est non uti sensibus naturaliter possunt uideri huiusmodi diffinitiones conuenire illi diffinitioni quam supra diximus uerum illa ex accidentibus eius rei quam diffiniuimus constat uel consequentibus haec ex contrariis itaque ex illa quae est ex accidentibus fit ut docet m tullius pisonem non fuisse consulem ita an uero reliquo tempore consulem te quisquam duxit quisquam tibi uenienti in curiam assurrexit quisquam consulenti respondendum putauit atque huius loci superior oratio et consequens in hac diffinitione consistit qua uariis modis explicat eum non fuisse consulem docens etiam per ea quae repugnant consuli a dictis factis cogitatis a consequentibus sic diffinit consulem animo esse oportet consilio fide grauitate uigilantia cura toto denique munere consulatus hucusque a consequentibus omnia enim consequentia sunt ex hoc quod dixi munere consulatus unde haec erit diffinitio hoc apertius ut fiat dabo aliud exemplum m tullius in eadem quid est aliud furere quam non cognoscere homines non cognoscere leges non senatum non ciuitatem cruentare corpus suum ergo consequentia accidentia colligere diffinitionis est eius uero quod diffinies contrarium tollere haec est illa quam octauam supra diximus diffinitio nona species diffinitionis est id est per quamdam imaginationem ut aeneas est filius ueneris et anchise haec semper in indiuiduis uersatur quae graeci uocant desideratur autem ista diffinitio circa nomina quae omonima sunt indiuidua duntaxat ut aiax et oileus et thelamonius item subuenit in eo genere dictionis ubi aliquem pudor aut metus est nominare me uidelicet inquit m tullius sicarii illi describebant de domo sua sic at pro fundanio ita descripsisti ne eius necessarium nostrum competitorem istum ipsum eius nunc studio et gratia tota accusatio ista mnnita est in metu fuerat nominare ideo ergo descriptus est item pro cornelio maiestatis ipsa sunt legite ut legebatis hinc intelligetis nulla tenuissima suspicione describi aut significari cornelium haec tantum de propriis nominibus alia illa sit quam diximus superior diffinitio ergo a genere patria corpore factis dictis siue casibus atque ab animo unum illum quem nolumus diffinitionis genere declaramus decima species est hanc ueluti diximus ut si quaeratur quid sit animal respondeatur ut homo sic aristoteles dicit rem enim quaesitam subiunctum declarat exemplum et hoc est proprium diffinitionis quid sit illud quod quaeritur declarare undecima species diffinitionis est id est per indigentiam pleni ex eodem genere ut si quaeratur quid sit quadrans respondeatur cui dodrans deest ut sit assis duodecima species diffinitionis est id est per laudem ut m tullius pro cluentio lex est mens et animus et consilium et scientia ciuitatis et nos quidem ut diffinitionem ostenderemus ita posuimus exemplum nam hoc idem m tullius dicens non adhibita oratione diffinitionis simpliciter collocauit mens inquit et animus ciuitatis et consilium et scientia posita est in legibus et ut nos supra docuimus diffinitionem nihil aliud uoluit quam orationem esse ergo diuerso modo m tullius protulit quod a nobis conuersim oratione sua forma diffinitionis accepit et hoc longe ab illo modo distat qui fit per metaphoram non enim translatio est cum lex mens dicitur ciuitatis nec tamen genus est ut substantialis habeatur consequens enim est ut et per uituperationem sed sine translatione ponatur sic uideri potest a tullio diffinitum seruitus est postremum malorum non modo bello sed morte etiam repellendum quanquam enim ita sit exorsus pax est tranquilla libertas sed inter pacem et seruitutem plurimum interest ut per differentiam diffinitio esse uideatur tamen quia non articulum illum breuiter quo distaret ostendit sed unamquamque rem suo genere diffiniuit collatione magis quo distarent ostendit non genere diffinitionis per differentiam erit igitur prior pacis diffinitio a consequentibus eius rei quam diffiniebat pax est tranquilla libertas haec secunda magis per uituperationem non enim aut consequens eius est aut aliquid horum quae diffinitioni dedimus sed sola uituperatio est quae seruitutem malorum omnium dicit esse postremum nec accipitur rursus malum quasi genus ad seruitutem nam malum qualitas est seruitus ad aliquid unde cum diuersae sint res malum genus esse non potest ad seruitutem iure igitur per uituperationem facta dicitur seruitutis supraposita diffinitio tertia decima species diffinitionis est id est iuxta rationem quae proportio dicitur cum aliquid quod disputari licet cum altero id esse dicitur quod illud est alterum propter rationem similitudinis sed hoc contingit cum maioris rei nomine diffinitur inferior et quod hoc additur quid sit inferior graeci sic diffiniunt id est homo est minor mundus cicero hoc usus est sic qui plurimum tribuunt edicto praeter edictum legem animam dicunt esse quarta decima species est diffinitionis id est ad aliquid ut pater est cui est filius cicero in rhetoricis sic genus est quod plures partes amplectitur item pars est quae subest generi quinta decima species est latini secundum rei rationem uocant ut dies est sol super terras nox sol sub terris ut enim aut dies aut nox sit causa est aut supra terras sol aut sub terris sunt et aliae fortasse species diffinitionis uerum si quis inuenerit adiiciat ad numerum modo illud diligenter attendat ne forte harum alicui specierum illud quod inuenerit possit adiungi nec nos rursus frustra aliquis existimet tot species separasse quod possunt sibi aliquae conuenire consideratione enim plenius commodata omnes inter se magno cernet discrimine separatas teneat modo quod supra saepe praecepi solam uero illam appellari diffinitionem quae a genere exordium sumens ad proprium rei quae diffinitur separando per differentias quae communia poterant esse descendit nunc iam de uitiis diffinitionis ut promissum est explicemus diffinitio substantialis quam primam docuimus quam solam diximus diffinitionem duo uitia recipit principalia si ea oratio quae diffinit aut amplius complexa fuerit aut minus quam res plena sit declarauit oportet enim ut oratio diffinitiua ita componatur ad nomen cuius rem definit ut parem potentiam exprimendae atque ipsum uocabulum praestet conuersimque nomen et diffinitio se inuicem collata declarent ut si quaeras quid homo est recte respondeatur animal terrenum rationale mortale bipes risus capax hoc rursus si conuertas homo sit optima declaratio quaerenti enim quid est animal terrenum rationale mortale bipes risus capax fiat recta responsio homo est at si ita diffinias homo est substantia animata sensibilis est quidem declaratio hominis nam haec omnia homo est uerum si conuertas non ualebit non enim substantia animata sensibilis homo tantum est peccat igitur diffinitio per abundantiam quia amplius continet quam quaerebatur et omnino peccat diffinitio quae genus ponit quod ultra se est dicimus enim quod supra est genus magis declarat item peccat minus continens quam necesse est ut cupiditas est aliena appetendi desiderium quod similiter conuersum non manet quia minus comprehensiuum diffinitione quam res nominis postulabat late enim cupiditas patet nec sola auaritia est ergo uitiosa est diffinitio minus complexa quam quaerebatur ac si diceret cupiditas est auaritia quae si exemplum daret et auditorem transmitteret in totum quod cupiditas est similitudinis propositione ut auaritiae essetque illa diffiniendi species quam decimam collocauimus nunc non ad totum transmisit exemplum sed quasi totum continens multa a toto praetereundo peccauit unde non poterat fieri ad nomen ex diffinitione conuersio haec duo uitia si uitentur integra diffinitio est neque haec sola quae substantialis est sed etiam reliquae species nunc haec de uitiis cicero cum in rhetoricis tria esse uitia docuit mala inquit diffinitio fit cum aut communia describit hoc modo seditiosus est is qui malus est atque inutilis ciuis nam hoc non magis seditiosi quam ambitiosi quam calumniatoris quam alicuius hominis improbi uim describit hanc diffinitionem diximus abundantia esse uitiosam aliud uitium adiungit ita ut falsum quiddam dicat hoc pacto sapientia est pecuniae quaerendae intelligentia hoc uitium cicero adiecit praeter illa duo quae dixi tertium enim ipse posuit quod a nobis secundum est constitutum ita enim ait ut aliquid non graue nec magnum continens sit stultitia est immensae cupiditas gloriae hoc ideo peccat quia minus comprehendit quod sic exprimit m tullius est haec quidem stultitia sed ex parte quadam non ex omni genere diffinita praeter haec idem m tullius in secundo rhetoricorum adiecit duo uitia si aut turpis sit aut inutilis diffinitio id autem ut ipse ait ex honestatis et utilitatis partibus approbatur ac de turpi diffinitione nos in superioribus diximus cum diffinitionem per translationem tractaremus sed illud uitium in uerbo est fieri autem potest ut omnis oratio inhonesta ista contineat uel inutilia comprehendat in philippicis m tullius in oratione prima docebat ab antonio caesaris