horum condicio est et illius quare quia si de me bene uir bonus sentit eodem loco sum quo si omnes boni idem sentirent omnes enim si me cognouerint idem sentient par illis idemque iudicium est aeque uero inficiscitur dissidere nonpossunt ita pro eo est ac si omnes idem sentiant quia aliud sentire non possunt ad gloriam aut famam non est satis unius opinio illic idem potest una sententia quod omnium quia omnium si perrogetur una erit hic diuersa dissimilium iudicia sunt difficiles adsensus dubia omnia inuenies leuia suspecta putas tu posse unam omnium esse sententiam non est unius una sententia illic placet uerum ueritatis una uis una facies est apud hos falsa sunt quibus adsentiuntur numquam autem falsis constantia est uariantur et dissident sed laus inquit nihil aliud quam uox est uox autem bonum non est cum dicunt claritatem esse laudem bonorum a bonis redditam non aduocem referunt sed ad sententiam licet enim uir bonus taceat sed aliquem iudicet dignum laude esse laudatus est praeterea aliud est laus aliud laudatio haec et uocem exigit itaque nemo dicit laudem funebrem sed laudationem cuius officium oratione constat cum dicimus aliquem laude dignum non uerba illi benigna hominum sed iudicia promittimus ergo laus etiam taciti est bene sentientis ac bonum uirum apud se laudantis deinde ut dixi ad animum refertur laus non ad uerba quae conceptam laudem egerunt et in notitiam plurium emittunt laudat qui laudandum esse iudicat cum tragicus ille apud nos ait magnificum esse laudari a laudato uiro laude digno ait et cum aeque antiquus poeta ait laus alit artis non laudationem dicit quae corrumpit artes nihil enim aeque et eloquentiam et omne aliud studium auribus deditum uitiauit quam popularis adsensio fama uocem utique desiderat claritas potest etiam citra uocem contingere contenta iudicio plena est non tantum inter tacentis sed etiam inter reclamantis quid intersit inter claritatem et gloriam dicam gloria multorum iudicis constat claritas bonorum cuius inquit bonum est claritas id est laus bono a bonis reddita utrum laudati an laudantis utriusque meum qui laudor quia natura mea mantem omnium genuit et bene fecisse gaudeo et gratos me inuenisse uirtutum interpretes laetor hoc plurium bonum est quod grati sunt sed et meum ita enim animo compositus sum ut aliorum bonum meum iudicem utique eorum quibus ipse sum boni causa est istud laudantium bonum uirtute enim geritur omnis autem uirtutis actio bonum est hoc contingere illis non potuisset nisi ego talis essem itaque utriusque bonum est merito laudari tam mehercules quam bene iudicasse iudicantis bonum est et eius secundum quem iudicatum est numquid dubitas quin iustitia et habentis bonum sitet autem sit eius cui debitum soluit merentem laudare iustitia est ergo utriusque bonum est cauillatoribus istis abunde responderimus sed non debet hoc nobis esse propositum arguta disserere et philosophiam in has angustias ex sua maiestate detrahere quanto satius est ire aperta uia et recta quam sibi ipsum flexus disponere quos cum magna molestia debeas relegere neque enim quicquam aliud istae disputationes sunt quam inter se perite captantium lusus dic potius quam naturale sit in immensum mentem suam extendere magna et generosa res est humanus animus nullos sibi poni nisi communeset cum deo terminos patitur primum humilem non accipit patriam ephesum aut alexandriam aut si quod est etiamnunc frequentius accolis laetius uetectis solum patria est illi quodcumque suprema et uniuersa circuitu suo cingit hoc omne conuexum intra quod iacent maria cum terris intra quod aer humanis diuina secernens etiam coniungit in quo disposita tot numina in actus suos excubant deinde artam aetatem sibi dari non sinit omnes inquit anni mei sunt nullum saeculum magnis ingeniis clusum est nullum non cogitationi peruium tempus cum uenerit dies ille qui mixtum hoc diuini humanique secernat corpus hic ubi inueni relinquam ipse mediis reddam nec nunc sine illis sum sed graui terrenoque detineor per has mortalis aeui moras illi meliori uitae longiorique proluditur quemadmodum decem mensibus tenet nos maternus uterus et praeparat non sibi sed illi loco in quem uidemur emitti iam idonei spiritum trahere et inaperto durare sic per hoc spatium quod ab infantia patet in senectutem in alium mature scimus partum alia origo nos expectat alius rerum status nondum caelum nisi ex interuallo pati possumus proinde intrepidus horam illam decretoriam prospice non est animo suprema sed corpori quidquid circa te iacet rerum tamquam hospitalis loci sarcinas specta transeundumest excutit redeuntem natura sicut intrantem non licet plus efferrequam intuleris immo etiam ex eo quod ad uitam adtulisti pars magna ponenda est detrahetur tibi haec circumiecta nouissimum uelamentum tui cutis detrahetur caro et suffusus sanguis discurrensque per totum detrahentur ossa neruique firmamenta fluidorum ac labentium dies iste quem tamquam extremum reformidas aeterni natalis est depone onus quid cunctaris tamquam non prius quoque relicto in quo latebas corpore exieris haeres reluctaris tum quoque magno nisu matris expulsus es gemis ploras et hoc ipsum flerenascentis est sed tunc debebat ignosci rudis et inperitus omnium ueneras ex maternorum uiscerum calido mollique fomento emissum adflauit aura liberior deinde offendit durae manus tactus tenerque adhuc et nullius rei gnarus obstipuisti inter ignota nunc tibi non est nouum separari ab eo cuius ante pars fueris aequo animo membra iam superuacua dimitte et istuc corpus inhabitatum diu pone scindetur obruetur abolebitur quid contristaris ita solet fieri pereunt semper uelamenta nascentium quid ista sic diligis quasi tua istis opertus es ueniet qui te reuellat dies et ex contubernio foedi atque olidi uentris educat huic nunc quoque tu quantum potessub duc te uoluptatique nisi quae necessariisque cohaerebit alienus iam hinc altius aliquid sublimiusque meditare aliquando naturae tibi arcana retegentur discutietur ista caligo et lux undique clara percutiet imaginare tecum quantus ille sit fulgor tot sideribus inter se lumen miscentibus nulla serenum umbra turbabit aequaliter splendebit omne caeli latus dieset nox aeris infimi uices sunt tunc in tenebris uixisse te dices cum totam lucem et totus aspexeris quam nunc per angustissimas oculorum uias obscure intueris et tamen admiraris illam iam procul quid tibi uidebitur diuina lux cum illam suo loco uideris haec cogitatio nihil sordidum animo subsidere sinit nihil humile nihil crudele deos rerum omnium esse testes ait illis nos adprobari illis in futurum parari iubet et aeternitatem proponere quam qui mente concepit nullos horret exercitus non terretur tuba nullis ad timorem minis agitur quidni non timeat qui mori sperat is quoque qui animum tamdiu iudicat manere quamdiu retinetur corporis uinculo solutum statim spargi id agit ut etiam post mortem utilis esse possit quamuis enim ipse ereptus sit oculis tamen multa uiri uirtus animo multusque recursat gentis honos cogita quantum nobis exempla bona prosint scies magnorum uirorum non minus praesentiam esse utilem quam memoriam uale ciii quid ista circumspicis quae tibi possunt fortasse euenire sed possunt et non euenire incendium dico ruinam alia quae nobis incidunt non insidiantur illa potius uide illa uide uita illa quae nos obseruant quae captant rari sunt casus etiamsi graues naufragium facere uehiculo euerti ab homine homini cotidianum periculum aduersus hoc te expedi hoc intentis oculis intuere nullum est malum frequentius nullum pertinacius nullum blandius tempestas minatur antequam surgat crepant aedificia antequam corruant praenuntiat fumus incendium subita est ex homine pernicies est et eo diligentius tegitur quo propius accedit erras si istorum tibi qui occurrunt uultibus credis hominum effigies habent animos ferarum nisi quod illarum perniciosus est primus incursus quos transiere non quaerunt numquam enim illas ad nocendum nisi necessitas incitat hae aut fame aut timore coguntur ad pugnam homini perdere hominem libet tu tamen ita cogita quod ex homine periculum sit ut cogites quod sit hominis officium alterum intuere ne laedaris alterum ne laedas commodis omnium laeteris mouearis incommodis et memineris quae praestare debeas quae cauere sic uiuendo quid consequaris non te ne noceant sed ne fallant quantum potes autem in philosophiam recede illa te sinu suo proteget in huius sacrario eris aut tutus aut tutior non arietant inter se nisi in eadem ambulantes uia ipsam autem philosophiam non debebis iactare multis fuit periculi causa insolenter tractata et contumaciter tibi uitia detrahat non aliis exprobret non abhorreat a publicis moribus nec hoc agat ut quidquid non facit damnare uideatur licet sapere sine pompa sine inuidia uale ciu in nomentanum meum fugi quid putas urbem immo febrem et quidemsubrepentem iam manum mihi iniecerat medicus initia esse dicebat motisuenis et incertis et naturalem turbantibus modum protinus itaque parariuehiculum iussi paulina mea retinente exire perseueraui illud mihi inore erat domini mei gallionis qui cum in achaia febrem habere coepisset protinus nauem escendit clamitans non corporis esse sed loci morbum hoc ego paulinae meae dixi quae mihi ualetudinem meam commendat nam cumsciam spiritum illius in meo uerti incipio ut illi consulam mihi consulere et cum me fortiorem senectus ad multa reddiderit hoc beneficium aetatisamitto uenit enim mihi in mentem in hoc sene et adulescentem esse cuiparcitur itaque quoniam ego ab illa non inpetro ut me fortius amet ame inpetrat illa ut me diligentius amem indulgendum est enim honestisadfectibus et interdum etiam si premunt causae spiritus in honorem suorumuel cum tormento reuocandus et in ipso ore retinendus est cum bono uirouiuendum sit non quamdiu iuuat sed quamdiu oportet ille qui non uxorem non amicum tanti putat ut diutius in uita commoretur qui perseuerabitmori delicatus est hoc quoque imperet sibi animus ubi utilitas suorumexigit nec tantum si uult mori sed si coepit intermittat et se suis commodet ingentis animi est aliena causa ad uitam reuerti quodmagni uiri saepe fecerunt sed hoc quoque summae humanitatis existimo senectutem suam cuius maximus fructus est securior sui tutela et uitaeusus animosior attentius curare si scias alicui id tuorum esse dulce utile optabile habet praeterea in se non mediocre ista res gaudiumet mercedem quid enim iucundius quam uxori tam carum esse ut propter hoctibi carior fias potest itaque paulina mea non tantum suum mihi timoreminputare sed etiam meum quaeris ergo quomodo mihi consilium profectionis cesserit ut primumgrauitatem urbis excessi et illum odorem culinarum fumantium quae motaequidquid pestiferi uaporis sorbuerunt cum puluere effundunt protinus mutatamualetudinem sensi quantum deinde adiectum putas uiribus postquam uineasattigi in pascuum emissus cibum meum inuasi repetiui ergo iam me nonpermansit marcor ille corporis dubii et male cogitantis incipio toto animostudere non multum ad hoc locus confert nisi se sibi praestat animus qui secretum in occupationibus mediis si uolet habebit at ille qui regioneseligit et otium captat ubique quo distringatur inueniet nam socraten querenticuidam quod nihil sibi peregrinationes profuissent respondisse ferunt non inmerito hoc tibi euenit tecum enim peregrinabaris o quam benecum quibusdam ageretur si a se aberrarent nunc premunt se ipsi sollicitant corrumpunt territant quid prodest mare traicere et urbes mutare si uisista quibus urgueris effugere non aliubi sis oportet sed alius puta uenissete athenas puta rhodon elige arbitrio tuo ciuitatem quid ad rem pertinetquos illa mores habeat tuos adferes diuitias iudicabis bonum torquebitte paupertas quod est miserrimum falsa quamuis enim multum possideas tamen quia aliquis plus habet tanto tibi uideris defici quanto uinceris honores iudicabis bonum male te habebit ille consul factus ille etiamrefectus inuidebis quotiens aliquem in fastis saepius legeris tantuserit ambitionis furor ut nemo tibi post te uideatur si aliquis ante tefuerit maximum malum iudicabis mortem cum in illa nihil sitmali nisi quod ante ipsam est timeri exterrebunt te non tantum periculased suspiciones uanis semper agitaberis quid enim proderit euasisse tot urbes argolicas mediosque fugam tenuisse per hostis ipsa pax timores sumministrabit ne tutis quidem habebitur fides consternatasemel mente quae ubi consuetudinem pauoris inprouidi fecit etiam ad tutelamsalutis suae inhabilis est non enim uitat sed fugit magis autem periculispatemus auersi grauissimum iudicabis malum aliquem ex his quos amabisamittere cum interim hoc tam ineptum erit quam flere quod arboribus amoeniset domum tuam ornantibus decidant folia quidquid te delectat aeque uideut uideres dum uirent utere alium alio die casus excutiet sed quemadmodumfrondium iactura facilis est quia renascuntur sic istorum quos amas quosqueoblectamenta uitae putas esse damnum quia reparantur etiam si non renascuntur sed non erunt idem ne tu quidem idem eris omnis dies omnis horate mutat sed in aliis rapina facilius apparet hic latet quia non exaperto fit alii auferuntur at ipsi nobis furto subducimur horum nihilcogitabis nec remedia uulneribus oppones sed ipse tibi seres sollicitudinumcausas alia sperando alia desperando si sapis alterum alteri misce nec speraueris sine desperatione nec desperaueris sine spe quid per se peregrinatio prodesse cuiquam potuit non uoluptatesilla temperauit non cupiditates refrenauit non iras repressit non indomitosamoris impetus fregit nulla denique animo mala eduxit non iudicium dedit non discussit errorem sed ut puerum ignota mirantem ad breue tempus rerumaliqua nouitate detinuit ceterum inconstantiam mentis quae maximeaegra est lacessit mobiliorem leuioremque reddit ipsa iactatio itaquequae petierant cupidissime loca cupidius deserunt et auium modo transuolantcitiusque quam uenerant abeunt peregrinatio notitiam dabit gentium nouas tibi montium formas ostendet inuisitata spatia camporum et inriguasperennibus aquis ualles alicuius fluminis singularem ponet sub obseruationenaturam siue ut nilus aestiuo incremento tumet siue ut tigris eripiturex oculis et acto per occulta cursu integrae magnitudinis redditur siueut maeander poetarum omnium exercitatio et ludus implicatur crebris anfractibuset saepe in uicinum alueo suo admotus antequam sibi influat flectitur ceterum neque meliorem faciet neque saniorem inter studia uersandumest et inter auctores sapientiae ut quaesita discamus nondum inuenta quaeramus sic eximendus animus ex miserrima seruitute in libertatem adseritur quamdiuquidem nescieris quid fugiendum quid petendum quid necessarium quidsuperuacuum quid iustum quid iniustum quid honestum quid inhonestumsit non erit hoc peregrinari sed errare nullam tibi opem feret istediscursus peregrinaris enim cum adfectibus tuis et mala te tua sequuntur utinam quidem sequerentur longius abessent nunc fers illa non ducis itaque ubique te premunt et paribus incommodis urunt medicina aegro nonregio quaerenda est fregit aliquis crus aut extorsit articulum nonuehiculum nauemque conscendit sed aduocat medicum ut fracta pars iungatur ut luxata in locum reponatur quid ergo animum tot locis fractum et extortumcredis locorum mutatione posse sanari maius est istud malum quam ut gestationecuretur peregrinatio non facit medicum non oratorem nulla ars locodiscitur quid ergo sapientia ars omnium maxima in itinere colligitur nullum est mihi crede iter quod te extra cupiditates extra iras extrametus sistat aut si quod esset agmine facto gens illuc humana pergeret tamdiu ista urguebunt mala macerabuntque per terras ac maria uagum quamdiumalorum gestaueris causas fugam tibi non prodesse miraris tecumsunt quae fugis te igitur emenda onera tibi detrahe et emenda desideriaintra salutarem modum contine omnem ex animo erade nequitiam si uis peregrinationeshabere iucundas comitem tuum sana haerebit tibi auaritia quamdiu auarosordidoque conuixeris haerebit tumor quamdiu superbo conuersaberis numquamsaeuitiam in tortoris contubernio pones incendent libidines tuas adulterorumsodalicia si uelis uitiis exui longe a uitiorum exemplis recedendumest auarus corruptor saeuus fraudulentus multum nocituri si propea te fuissent intra te sunt ad meliores transi cum catonibus uiue cumlaelio cum tuberone quod si conuiuere etiam graecis iuuat cum socrate cum zenone uersare alter te docebit mori si necesse erit alter antequamnecesse erit uiue cum chrisippo cum posidonio hi tibi tradent humanorumdiuinorumque notitiam hi iubebunt in opere esse nec tantum scite loquiet in oblectationem audientium uerba iactare sed animum indurare et aduersusminas erigere unus est enim huius uitae fluctuantis et turbidae portuseuentura contemnere stare fidenter ac paratum tela fortunae aduerso pectoreexcipere non latitantem nec tergiuersantem magnanimos nos naturaproduxit et ut quibusdam animalibus ferum dedit quibusdam subdolum quibusdampauidum ita nobis gloriosum et excelsum spiritum quaerentem ubi honestissime non ubi tutissime uiuat simillimum mundo