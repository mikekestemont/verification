aequitas constituta est et non est tamen ciuile adiectum id quod separare potuisset ius gentium his inquit m tullius qui eiusdem ciuitatis sunt qua specie interposita ius ciuile descripsit est etiamnum quod cum altero possit esse commune hoc ipsum quod supra dictum est uniuersum etenim religionum iuri et sacrorum omnium conuenit namque ius religionum aequitas est et constituta aequitas et his omnibus qui eiusdem sunt ciuitatis sed illud ius non appellamus esse ciuile quod est pontificum hoc igitur ut posset excludere et ius ciuile usque ad proprium diffinire adiecit ad res suas obtinendas demus aliud exemplum in orationibus positum quo facilius res et manifestius explicetur diffinit m tullius quid sit gloria his ut opinor uerbis gloria inquit est illustris et peruagata recte factorum et praemagnorum uel in suos ciues uel in rempublicam uel in omne genus hominum fama meritorum gloria igitur substantialiter diffinita est cum dictum est fama est enim gloriae genus fama quae quia nunc rerum malarum est nunc bonarum idcirco genus est cui species addita est illustris quod laus est fama enim quae bonarum rerum est laus est et illustris hac igitur re exclusa est fama deterior et quoniam haec fama laudatrix potest nunc pro merito nunc ultra meritum esse frequenter enim aliter quam res gesta est opinio de aliquo emanauit idcirco inquit fama meritorum ea sunt enim merita quae cum praestamus mereri nos gloriam faciunt ergo cicero qui uolebat tunc gloriam caesari dare cum reipublicae praefuisset idcirco ista facta uel merita generaliter posita diuisit in species et adiunxit cum in suos ciues tum in rempublicam uel in omne genus hominum quae scilicet factorum recte species subiectae usque ad proprietatem gloriae conuenire habet enim nunc certam et ueram proprietatem in partibus gloria nam omne quod praestamus aut quasi debitum damus aut quasi non debitum cum recte faciamus si sola facta sunt quae quasi debita sunt dicitur illustris fama factorum cum autem ultra quod debitum est facimus praestandi beneuolentia et benignitate tribuendi haec merita nuncupantur conclusit igitur utrumque genus praestandi cum dixit illustris et peruagata fama factorum et praemagnorum cum in rempublicam tum in omnes ciues fama meritorum ex his omnibus arbitror apertam esse eam diffinitionem quae substantialis esse debet sic esse dicendam ut proposito eius rei de qua quaeritur genere et adiunctis speciebus cum differentia usque ad eius proprium disclusa omnino communione ueniamus ac si uelimus iudicium ueri philosophis auctoribus sequi nulla dicetur alia definitio etenim reliquae intellectum potius rei tribuunt non plenissime quid sit ea res adhibita oratione declarant uerumtamen quoniam translata nomine etiam caeterae orationes hoc idem imaginaria dictione retinentes pari nomine nuncupantur ut diffinitiones dicantur ponendas arbitror reliquas species quo facilius et quod caeteri dicant nosse possimus et diffinitionis cognito multiplici modo facile uti supra dictum est diffiniendi ueritas reseretur m tullius in topicis de tribus locis primis tractans a toto a partibus a nota cum a toto argumentum est ut supra docuimus diffinitionem esse adhibendam dicit illic enim ponitur genus quod quid res ipsa sit de qua quaeritur explicetur at a partibus cum argumentum est etiam ipsa quidem dicitur diffinitio uerum translato nomine cum e numeratis omnibus totus partibus sic quod totum est recognoscitur hac pene re nihil interest utrum diffinitione quae esse a toto cunctae partes totius ex diffinitione noscamus an collectis omnibus partibus quod totum est ex partium enumeratione capiamus cicero talem diffinitionem partium enumerationem appellat sed eam diffinitioni tribuens quoniam et enumeratio partium idipsum de quo quaeritur quid sit ostendit et hoc idem agit supra posita diffinitio cum oratio quae quid sit ostendit dicitur diffinitio unde nulli dubium est quin etiam ista diffinitio esse dicatur posuit igitur m tullius explicans quid sit liber uel in contrario quid sit non liber quoniam libertas censu datur datur uindicta datur testamento et hae partes dandae libertatis sunt si neque inquit censu neque uindicta neque testamento liber est non est igitur liber sic positis partibus quibus liber efficitur sequitur negatio libertatis si nulla harum partium in danda libertate praecessit nec uos moueat quod quid non sit liber in diffinitione est constitutum non quid sit par enim ratio est et eadem diffiniendi uis et cum quid non sit ostenditur et cum quid sit adhibita diffinitione nudatur quanquam m tullius aliter in eodem libro topicorum ait esse duo genera diffinitionum primum enim cum id quod est diffinitur secundum cum id quod sui substantiam non habet diffinitur hoc est quod non est et hoc partitionis genus in his quae supra dixi clausit et extenuauit sed alia esse uoluit quae esse dicebat alia quae non esse esse enim dicit ea quorum subiacet corpus ut cum diffinimus quid sit aqua quid ignis non autem esse illa intelligi uoluit quibus nulla corporalis uidetur esse substantia ut sunt pietas uirtus libertas sed nos omnia ista uel quae sunt cum corpore uel quae sunt scilicet in corpore si in eo accipiuntur ut aut per se esse aut in aliquo esse uideantur in uno genere numeranda ducimus ut ista omnia esse intelligantur quibus omnibus sua potest esse substantia siue illae corporales siue ut certissimum est et recto nomine appellari possunt qualitates uerum praeter haec diffinitio est cum aliquid quod non sit ostenditur diffinitione enim opus est ut possimus docere quid non sit ergo si partitione enumeratis partibus quid libertas sit dicimus quid non sit libertas eadem partitione monstrabimus fiet igitur etiam a partibus diffinitio ut si dicam si nec masculus est nec femina homo non est item si nec seruus est nec liber homo non est sane hic admonendum puto partes saepe ab ipso de quo quaeritur toto accipi ad eius diffinitionem saepe non ab eodem ipso sed ab eo quod ei accidit ut accidentis enumeratio partium possit diffinire quod totum est namque cum totum sit homo de quo quaeritur quid sit non eius partes sunt seruus ac liber sed accidentia homini quorum enumeratio cum fuerit constituta homo quid sit ostenditur sane etiam illud admonendum hic arbitror cum a partibus fit diffinitio posse contingere ut modo totum ab omnibus partibus colligatur ut supra ostendimus modo ita partes enumerentur in definitione ut in singulis totum sit sicut illud in controuersiis est auxilium ferre est decernere mittendo proficisci uenire etiam si non pugnaueris hostes ne dimicent terrere sic m tullius multis in locis et ipse pro cornelio ubi quaeritur quid sit maiestatem minuere tractat quod malam legem tulit quod legendo codicem intercessionem sustulit quod seditionem fecit in quibus omnibus diffinitur laesa maiestas sed ita singula sunt ut in ipsis singulis totum id est laesa maiestas possit ostendi hoc etiam pro m coelio tenet ubi per enumerationem malorum per quos fit dolus malus definitio ita fit ut singulis speciebus dolus malus possit agnosci hoc cum aperte positum intelligamus tum illud quoque manifestum est notionem quamdam in ista diffinitione non rem plenissimam contineri et longe illam praestare diffinitionem quam supra posuimus cum genere collocato ad declarationem rei quae diffinitur substantiam eius indicans affertur oratio sane adiiciendum arbitror non esse quamdam necessitatem in ista partium enumeratione ubi est quodammodo diffinitio si infinitae partes fuerint uel plurimae species quarum partitione facienda enumeratio est non inquam arbitror in ista enumeratione uniuersa quae infinita sunt non debere concludere sufficit enim uel plurimorum effici enumerationem cum in infinitis non sit aliquid praetermittere uitiosum hoc cicero in topicis collocauit posse nos ius ciuile enumeratione diffinire quod in legibus more aequitate consistit non autem totum ius enumeratum est quippe cum sit et in senatusconsultis et plebiscitis sit in edictis et principum iussis sit fortasse adhuc et in aliis sed cum enumeratis ex infinitis aliquibus partibus notio data fuerit iuris quid ius ciuile sit in similibus existimabimus ergo diuisione uel partitione efficitur ista de qua loquimur diffinitio sic enim etiam ipsa diffinitione eademque partitione enumeratis uel omnibus si paucae sunt uel multis si infinitae aut speciebus aut partibus ad cognitionem rei de qua quaeritur notionemque deducimur sciamus autem definitionem a genere esse cum species enumerantur partitionem cum partes quapropter animal diffiniamus huic cum sint species numero infinitae ut homo bos equus leo piscis item caetera paucis enumeratis speciebus possumus quid sit animal declarare at si illas species tetigero quae differentiae magis sunt quae ipsae tres esse possunt humidum terrenum coeleste enumeratione harum rerum omnium animal diffinitum sit hoc idem et in partium enumeratione seruabis ut si dicamus mundus est mare terra coelum enumeratione partium sed non tamen omnium quid mundus sit explicatum est ac si hoc idem per partes alias infinitas uoluerimus adhibita enumeratione quid mundus sit definire quoniam ut m tullius ait enumeratio partium saepe est infinitior praeceptum nobis illud est ne aliquod uitium in enumeratione credamus cum aliquid praeterimus ea duntaxat in re ubi partes sunt infinitae ergo poterimus dicere mundus est sol luna astra aer et cuncta quae in eo sunt id est terra et caetera quae etsi non enumeratis partibus enuntiata proferimus ex dictis partium similitudine comprehensa omnibus quid sit mundus ostendimus hoc igitur modo diffinitio etiam partium enumeratione tractabitur partes pro speciebus poni rationalis licentia est ut totum pro genere nunquam tamen genus pro toto aut pro parte species nominatur omne cuiusque genus suas ad species est quasi totum unde totum pro genere iure dicimus eodemque modo partes pro specie nominabimus nam si ad id genus et uocabulum quod dicitur totum iure sociatur par ratio est pro speciebus partes quasi sub toti appellatione enumerare illud tamen probe admonitum uolo cum duo genera rerum sint corporalia et incorporalia in utroque et genus et totum accipi ac pari modo partes et species nominari sed separata rationis propriae sectione ut cum genus qualitatis modo fuerit nominatum ei species suppositas intelligere debeamus cum uero totum non quo qualitas eius animaduertatur quae significatur semper in genere sed quasi quoddam substantiale corpus ut id sectum in partes suas atque distributum quasi cuiusdam quantitatis receperit sectionem siue illud corpus sit siue ut diximus incorporale animaduersione utriusque cognationis quae aut in qualitate aut in quantitate est si qualitate rem appellatam uelimus genus esse dicamus et huic species esse suppositas si quantitatem quamdam in eo quod totum est comprehendimus merito ac iure partes in sectione esse dicimus concesso illo ad usum et licenter accepto ut species partium nomine nuncupemus genusque ipsum quod circa qualitatem diximus totius appellatione sine uitio proferamus nunquam tamen quod qualitatis est ubi totum dicendum est genus proferamus nec sub toto aliquando species sed semper partes nominabimus tertia diffinitio est quae a nota dicitur cum uis uerbi uel nominis quae in compositione sita est rem suam facta quadam separatione designat fides est inquit m tullius cum fit quod dicitur hic itaque prospici licet ueluti simplex nomen sit fictum atque compositum ut in res suas obscura licet compositione resonet pene enim ex iisdem sillabis rem suam dicentibus uerbum compositum ad id quod significat ex discretione cognoscimus sed saepe uerbum simplex et purum nulla compositione connexum in diffinitione a nota ducetur ubi est uis eius quam graeci appellant at cicero ueriloquium sed non potest ex discretione quae nulla est compositionis ostendi sed adhibita declaratione ac denominatione quodammodo quid sit id de quo quaeritur explicari ut a bonitate bonus et a malitia malus et a sapientia sapiens etenim cum in alio nomine res cognita est facile hoc quod ab eo est deriuatum et quodammodo denominatum ad cognitionem deducit ut quid sit ostendat ut in pisonem cicero consulem a consulendo ait dictum maximeque inquit quod uis eius nominis ipsa praescribit reipublicae consulendo et hoc diffinitionis genus esse dicendum est quanquam m tullius in topicis argumenti locum fecerit quem nominauit coniugatum qui est finitimus loco qui a nota est nos tamen non aliter neque contra sed cum pari praeceptione diffinitionem iure dicemus seruantes praeceptum uti cum compositum nomen diuisione in res suas quas sonat accepta id quod significat intelligamus fit diffinitio a nota cum autem simplex uerbum unde sit denominatum accipere coepimus argumentum a coniugato accepimus ut m tullius posuit diffinitionem tamen esse dicamus quia quid sit ostendit quod proprium est diffinitionis hae sunt tres nunc a me positae principales diffinitiones substantiales quae a toto est a partium enumeratione et nota ita ut illa quae prior est sola uere diffinitio nuncupetur istae autem duae nominis honore et honestate quia id de quo quaeritur quid sit ostendunt non uere sed tamen diffinitiones esse dicentur nunc ad illam quae a toto est diffinitionem reuertamur quia ipsa in se recipere formas potest plurimas sed ex his eas quas colligere potuimus partiemur sunt enim et aliae fortasse deinde rationes ac differentias et exempla dicemus est igitur prima quae graece latine substantialis appellari potest secunda est quae solam notionem subiicit tertia quae a qualitate nomen accipit quarta quae a m tullio descriptio nominatur quinta latine ad uerbum possumus dicere sexta latini de eodem et de altero nominant quae differentia dici potest septima est id est per translationem octaua est id est per priuantiam contrarii eius nona id est per quamdam imaginationem decima est latine ueluti undecima est id est per indigentiam pleni ex eodem genere duodecima est id est per laudem tertia decima est id est iuxta rationem quae proportio dicitur quarta decima est hoc est per id quod ad aliquid est quinta decima est causam tribuens de prima diffinitione plenus in superioribus sermo confectus est cum substantialis quae sit diffinitio quibusque partibus compleatur ostendimus secunda dicitur quam notionem non proprio nomine sed communi possumus dicere in omnibus enim reliquis diffinitionibus notio rei profertur non substantialis explicatio declaratur uerum haec quae secunda est hoc modo semper efficitur cum proposito eo quod diffiniendum est neque dicto eius genere uerbis in rei sensum ducentibus audientem quid illud sit de quo quaeritur explicatur estque huic pene familiare res propositas per superiecta nomina diffinire ut si dicam homo est quod rationali conceptione et exercitio praeest animalibus cunctis hic non quidem ipsum quod sit dixi sed dicendo quid agat quasi quodam signo in notitiam deuocaui alia sunt apud m tullium in rhetoricis multa ut honestum causae genus est cui statim sine oratione nostra fauet auditoris animus et item admirabile a quo alienatus est animus eorum qui audituri sunt sic reliquas cum in secundo libro adhibet diffinitiones in uirtutibus declarandis primum cum dicit quid sit ipsa uirtus ponitque eius diffinitionem habitus naturae modo atque rationi consentaneus hic quoniam genus posuit ut habitum diceret substantialis diffinitio est at cum dicit memoria est per quam animus repetit illa quae fuerant et item intelligentia est per quam illa respicit quae sunt ac pari modo prouidentia est per quam futurum aliquid uidetur satis clarum est non substantialem istam diffinitionem sed quemadmodum diximus ea quae graece dicitur cum rei notio non substantiali ratione percepta sed actu res cognita proferatur tertia diffinitionis species est quae dicitur haec dicendo quod quale sit ostendit et ut supra nostrum proponemus exemplum ut facile appareat de eodem uno plures diffinitiones confici posse hominem primum substantialiter diffiniuimus deinde secundae diffinitionis modo notionem eius expressimus nunc per tertiam diffinitionem quid homo sit explicabimus homo est ubi pietas ubi iustitia ubi aequitas ubi continentia ubi rursus malitia uersutia caeteraque uitia uersantur qui ingenio ualet artibus pollet et cognitione rerum aut quod agere debeat diligit aut animaduersione quod inutile sit contemnit repudiat reiicit his qualitatibus expressus est homo non enim ullum aliud animal his motibus mentis qualitatem