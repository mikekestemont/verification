a silio messalinae datum et indicium offerentem uettium ualentem confessum et pompeium urbicum ac saufeium trogum ex consciis tradi ad supplicium iubet decrius quoque calpurnianus uigilum praefectus sulpicius rufus ludi procurator iuncus uergilianus senator eadem poena adfecti solus mnester cunctationem attulit dilaniata ueste clamitans aspiceret uerberum notas reminisceretur uocis qua se obnoxium iussis messalinae dedisset aliis largitione aut spei magnitudine sibi ex necessitate culpam nec cuiquam ante pereundum fuisse si silius rerum poteretur commotum his et pronum ad misericordiam caesarem perpulere liberti ne tot inlustribus uiris interfectis histrioni consuleretur sponte an coactus tam magna peccauisset nihil referre ne trauli quidem montani equitis romani defensio recepta est is modesta iuuenta sed corpore insigni accitus ultro noctemque intra unam a messalina proturbatus erat paribus lasciuiis ad cupidinem et fastidia suillio caesonino et plautio laterano mors remittitur huic ob patrui egregium meritum caesoninus uitiis protectus est tamquam in illo foedissimo coetu passus muliebria interim messalina lucullianis in hortis prolatare uitam componere preces non nulla spe et aliquando ira tantum inter extrema superbiae gerebat ac ni caedem eius narcissus properauisset uerterat pernicies in accusatorem nam claudius domum regressus et tempestiuis epulis delenitus ubi uino incaluit iri iubet nuntiarique miserae hoc enim uerbo usum ferunt dicendam ad causam postera die adesset quod ubi auditum et languescere ira redire amor ac si cunctarentur propinqua nox et uxorii cubiculi memoria timebantur prorumpit narcissus denuntiatque centurionibus et tribuno qui aderat exequi caedem ita imperatorem iubere custos et exactor e libertis euodus datur isque raptim in hortos praegressus repperit fusam humi adsidente matre lepida quae florenti filiae haud concors supremis eius necessitatibus ad miserationem euicta erat suadebatque ne percussorem opperiretur transisse uitam neque aliud quam morti decus quaerendum sed animo per libidines corrupto nihil honestum inerat lacrimaeque et questus inriti ducebantur cum impetu uenientium pulsae fores adstititque tribunus per silentium at libertus increpans multis et seruilibus probris tunc primum fortunam suam introspexit ferrumque accepit quod frustra ingulo aut pectori per trepidationem admouens ictu tribuni transigitur corpus matri concessum nuntiatumque claudio epulanti perisse messalinam non distincto sua an aliena manu nec ille quaesiuit poposcitque poculum et solita conuiuio celebrauit ne secutis quidem diebus odii gaudii irae tristitiae ullius denique humani adfectus signa dedit non cum laetantis accusatores aspiceret non cum filios maerentis iuuitque obliuionem eius senatus censendo nomen et effigies priuatis ac publicis locis demouendas decreta narcisso quaestoria insignia leuissimum fastidii eius cum super pallantem et callistum ageret honesta quidem sed ex quis deterrima orerentur tristitiis multis caede messalinae conuulsa principis domus orto apud libertos certamine quis deligeret uxorem claudio caelibis uitae intoleranti et coniugum imperiis obnoxio nec minore ambitu feminae exarserant suam quaeque nobilitatem formam opes contendere ac digna tanto matrimonio ostentare sed maxime ambigebatur inter lolliam paulinam m lollii consularis et iuliam agrippinam germanico genitam huic pallas illi callistus fautores aderant at aelia paetina e familia tuberonum narcisso fouebatur ipse huc modo modo illuc ut quemque suadentium audierat promptus discordantis in consilium uocat ac promere sententiam et adicere rationes iubet narcissus uetus matrimonium filiam communem nam antonia ex paetina erat nihil in penatibus eius nouum disserebat si sueta coniunx rediret haudquaquam nouercalibus odiis uisura britannicum octauiam proxima suis pignora callistus improbatam longo discidio ac si rursum adsumeretur eo ipso superbam longeque rectius lolliam induci quando nullos liberos genuisset uacuam aemulatione et priuignis parentis loco futuram at pallas id maxime in agrippina laudare quod germanici nepotem secum traheret dignum prorsus imperatoria fortuna stirpem nobilem et familiae iuliae claudiaeque posteros coniungeret ne femina expertae fecunditatis integra iuuenta claritudinem caesarum aliam in domum ferret praeualuere haec adiuta agrippinae inlecebris ad eum per speciem necessitudinis crebro uentitando pellicit patruum ut praelata ceteris et nondum uxor potentia uxoria iam uteretur nam ubi sui matrimonii certa fuit struere maiora nuptiasque domitii quem ex cn ahenobarbo genuerat et octauiae caesaris filiae moliri quod sine scelere perpetrari non poterat quia l silano desponderat octauiam caesar iuuenemque et alia clarum insigni triumphalium et gladiatorii muneris magnificentia protulerat ad studia uulgi sed nihil arduum uidebatur in animo principis cui non iudicium non odium erat nisi indita et iussa igitur uitellius nomine censoris seruilis fallacias obtegens ingruentiumque dominationum prouisor quo gratiam agrippinae pararet consiliis eius implicari ferre crimina in silanum cuius sane decora et procax soror iunia caluina haud multum ante uitellii nurus fuerat hinc initium accusationis fratrumque non incestum sed incustoditum amorem ad infamiam traxit et praebebat caesar auris accipiendis aduersus generum suspicionibus caritate filiae promptior at silanus insidiarum nescius ac forte eo anno praetor repente per edictum uitellii ordine senatorio mouetur quamquam lecto pridem senatu lustroque condito simul adfinitatem claudius diremit adactusque silanus eiurare magistratum et reliquus praeturae dies in eprium marcellum conlatus est c pompeio q ueranio consulibus pactum inter claudium et agrippinam matrimonium iam fama iam amore inlicito firmabatur necdum celebrare sollemnia nuptiarum audebant nullo exemplo deductae in domum patrui fratris filiae quin et incestum ac si sperneretur ne in malum publicum erumperet metuebatur nec ante omissa cunctatio quam uitellius suis artibus id perpetrandum sumpsit percontatusque caesarem an iussis populi an auctoritati senatus cederet ubi ille unum se ciuium et consensui imparem respondit opperiri intra palatium iubet ipse curiam ingreditur summamque rem publicam agi obtestans ueniam dicendi ante alios exposcit orditurque grauissimos principis labores quis orbem terrae capessat egere adminiculis ut domestica cura uacuus in commune consulat quod porro honestius censoriae mentis leuamentum quam adsumere coniugem prosperis dubiisque sociam cui cogitationes intimas cui paruos liberos tradat non luxui aut uoluptatibus adsuefactus sed qui prima ab iuuenta legibus obtemperauisset postquam haec fauorabili oratione praemisit multaque patrum adsentatio sequebatur capto rursus initio quando maritandum principem cuncti suaderent deligi oportere feminam nobilitate puerperiis sanctimonia insignem nec diu anquirendum quin agrippina claritudine generis anteiret datum ab ea fecunditatis experimentum et congruere artes honestas id uero egregium quod prouisu deum uidua iungeretur principi sua tantum matrimonia experto audiuisse a parentibus uidisse ipsos abripi coniuges ad libita caesarum procul id a praesenti modestia statueretur immo documentum quo uxorem imperator acciperet at enim noua nobis in fratrum filias coniugia sed aliis gentibus sollemnia neque lege ulla prohibita et sobrinarum diu ignorata tempore addito percrebuisse morem accommodari prout conducat et fore hoc quoque in iis quae mox usurpentur haud defuere qui certatim si cunctaretur caesar ui acturos testificantes erumperent curia conglobatur promisca multitudo populumque romanum eadem orare clamitat nec claudius ultra expectato obuius apud forum praebet se gratantibus senatumque ingressus decretum postulat quo iustae inter patruos fratrumque filias nuptiae etiam in posterum statuerentur nec tamen repertus est nisi unus talis matrimonii cupitor alledius seuerus eques romanus quem plerique agrippinae gratia impulsum ferebant uersa ex eo ciuitas et cuncta feminae oboediebant non per lasciuiam ut messalina rebus romanis inludenti adductum et quasi uirile seruitium palam seueritas ac saepius superbia nihil domi impudicum nisi dominationi expediret cupido auri immensa obtentum habebat quasi subsidium regno pararetur die nuptiarum silanus mortem sibi consciuit siue eo usque spem uitae produxerat seu delecto die augendam ad inuidiam caluina soror eius italia pulsa est addidit claudius sacra ex legibus tulli regis piaculaque apud lucum dianae per pontifices danda inridentibus cunctis quod poenae procurationesque incesti id temporis exquirerentur at agrippina ne malis tantum facinoribus notesceret ueniam exilii pro annaeo seneca simul praeturam impetrat laetum in publicum rata ob claritudinem studiorum eius utque domitii pueritia tali magistro adolesceret et consiliis eiusdem ad spem dominationis uterentur quia seneca fidus in agrippinam memoria beneficii et infensus claudio dolore iniuriae credebatur placitum dehinc non ultra cunctari sed designatum consulem mammium pollionem ingentibus promissis inducunt sententiam expromere qua oraretur claudius despondere octauiam domitio quod aetati utriusque non absurdum et maiora patefacturum erat pollio haud disparibus uerbis ac nuper uitellius censet despondeturque octauia ac super priorem necessitudinem sponsus iam et gener domitius aequari britannico studiis matris arte eorum quis ob accusatam messalinam ultio ex filio timebatur per idem tempus legati parthorum ad expetendum ut rettuli meherdaten missi senatum ingrediuntur mandataque in hunc modum incipiunt non se foederis ignaros nec defectione a familia arsacidarum uenire set filium uononis nepotem pharaatis accersere aduersus dominationem gotarzis nobilitati plebique iuxta intolerandam iam fratres iam propinquos iam longius sitos caedibus exhaustos adici coniuges grauidas liberos paruos dum socors domi bellis infaustus ignauiam saeuitia tegat ueterem sibi ac publice coeptam nobiscum amicitiam et subueniendum sociis uirium aemulis cedentibusque per reuerentiam ideo regum obsides liberos dari ut si domestici imperii taedeat sit regressus ad principem patresque quorum moribus adsuefactus rex melior adscisceretur ubi haec atque talia dissertauere incipit orationem caesar de fastigio romano parthorumque obsequiis seque diuo augusto adaequabat petitum ab eo regem referens omissa tiberii memoria quamquam is quoque miserat addidit praecepta etenim aderat meherdates ut non dominationem et seruos sed rectorem et ciuis cogitaret clementiamque ac iustitiam quanto ignota barbaris tanto laetiora capesseret hinc uersus ad legatos extollit laudibus alumnum urbis spectatae ad id modestiae ac tamen ferenda regum ingenia neque usui crebras mutationes rem romanam huc satietate gloriae prouectam ut externis quoque gentibus quietem uelit datum posthac c cassio qui siriae praeerat deducere iuuenem ripam ad euphratis ea tempestate cassius ceteros praeminebat peritia legum nam militares artes per otium ignotae industriosque aut ignauos pax in aequo tenet ac tamen quantum sine bello dabatur reuocare priscum morem exercitare legiones cura prouisu perinde agere ac si hostis ingrueret ita dignum maioribus suis et familia cassia per illas quoque gentis celebrata igitur excitis quorum de sententia petitus rex positisque castris apud zeugma unde maxime peruius amnis postquam inlustres parthi rexque arabum acbarus aduenerat monet meherdaten barbarorum impetus acris cunctatione languescere aut in perfidiam mutari ita urgeret coepta quod spretum fraude acbari qui iuuenem ignarum et summam fortunam in luxu ratum multos per dies attinuit apud oppidum edessam et uocante carene promptasque res ostentante si citi aduenissent non comminus mesopotamiam sed flexu armeniam petiuit id temporis importunam quia hiems occipiebat exim niuibus et montibus fessi postquam campos propinquabant copiis carenis adiunguntur tramissoque amne tigri permeant adiabenos quorum rex izates societatem meherdatis palam induerat in gotarzen per occulta et magis fida inclinabat sed capta in transitu urbs ninos uetustissima sedes assiriae et castellum insigne fama quod postremo inter darium atque alexandrum proelio persarum illic opes conciderant interea gotarzes apud montem cui nomen sanbulos uota dis loci suscipiebat praecipua religione herculis qui tempore stato per quietem monet sacerdotes ut templum iuxta equos uenatui adornatos sistant equi ubi pharetras telis onustas accepere per saltus uagi nocte demum uacuis pharetris multo cum anhelitu redeunt rursum deus qua siluas pererrauerit nocturno uisu demonstrat reperiunturque fusae passim ferat ceterum gotarzes nondum satis aucto exercitu flumine corma pro munimento uti et quamquam per insectationes et nuntios ad proelium uocaretur nectere moras locos mutare et missis corruptoribus exuendam ad fidem hostis emercari ex quis izates adiabeno mox acbarus arabum cum exercitu abscedunt leuitate gentili et quia experimentis cognitum est barbaros malle roma petere reges quam habere at meherdates ualidis auxiliis nudatus ceterorum proditione suspecta quod unum reliquum rem in casum dare proelioque experiri statuit nec detrectauit pugnam gotarzes deminutis hostibus ferox concursumque magna caede et ambiguo euentu donec carenem profligatis obuiis longius euectum integer a tergo globus circumueniret tum omni spe perdita meherdates promissa parracis paterni clientis secutus dolo eius uincitur traditurque uictori atque ille non propinquum neque arsacis de gente sed alienigenam et romanum increpans auribus decisis uiuere iubet ostentui clementiae suae et in nos dehonestamento dein gotarzes morbo obiit accitusque in regnum uonones medos tum praesidens nulla huic prospera aut aduersa quis memoraretur breui et inglorio imperio perfunctus est resque parthorum in filium eius uologesen translatae at mithridates bosporanus amissis opibus uagus postquam didium ducem romanum roburque exercitus abisse cognouerat relictos in nouo regno cotin iuuenta rudem et paucas cohortium cum iulio aquila equite romano spretis utrisque concire nationes inlicere perfugas postremo exercitu coacto regem dandaridarum exturbat imperioque eius potitur quae ubi cognita et iam iamque bosporum inuasurus habebatur diffisi propriis uiribus aquila et cotis quia zorsines siracorum rex hostilia resumpserat externas et ipsi gratias quaesiuere missis legatis ad eunonen qui aorsorum genti praesidebat nec fuit in arduo societas potentiam romanam aduersus rebellem mithridaten ostentantibus igitur pepigere equestribus proeliis eunones certaret obsidia urbium romani capesserent tunc composito agmine incedunt cuius frontem et terga aorsi media cohortes et bosporani tutabantur nostris in armis sic pulsus hostis uentumque sozam oppidum dandaricae quod desertum a mithridate ob ambiguos popularium animos obtineri relicto ibi praesidio uisum exim in siracos pergunt et transgressi amnem pandam circumueniunt urbem uspen editam loco et moenibus ac fossis munitam nisi quod moenia non saxo sed cratibus et uimentis ac media humo aduersum inrumpentis inualida erant eductaeque altius turres facibus atque hastis turba bant obsessos ac ni proelium nox diremisset coepta patrataque expugnatio eundem intra diem foret postero misere legatos ueniam liberis corporibus orantis seruitii decem milia offerebant quod aspernati sunt uictores quia trucidare deditos saeuum tantam multitudinem custodia cingere arduum belli potius iure caderent datumque militibus qui scalis euaserant signum caedis excidio uspensium metus ceteris iniectus nihil tutum ratis cum arma munimenta impediti uel eminentes loci amnesque et urbes iuxta perrumperentur igitur zorsines diu pensitato mithridatisne rebus extremis an patrio regno consuleret postquam praeualuit gentilis utilitas datis obsidibus apud effigiem caesaris procubuit magna gloria exercitus romani quem incruentum et uictorem tridui itinere afuisse ab amne tanai constitit sed in regressu dispar fortuna fuit quia nauium quasdam quae mari remeabant in litora taurorum delatas circumuenere barbari praefecto cohortis et plerisque auxiliarium interfectis interea mithridates nullo in armis subsidio consultat cuius misericordiam experiretur frater cotis proditor olim deinde hostis metuebatur romanorum nemo id auctoritatis aderat ut promissa eius magni penderentur ad eunonen conuertit propriis odiis non infensum et recens coniuncta nobiscum amicitia ualidum igitur cultu uultuque quam maxime ad praesentem fortunam comparato regiam ingreditur genibusque eius prouolutus mithridates inquit terra marique romanis per tot annos quaesitus sponte adsum utere ut uoles prole magni achaemenis quod mihi solum hostes non abstulerunt at eunones claritudine uiri mutatione rerum et prece haud degeneri permotus adleuat supplicem laudatque quod gentem aorsorum quod suam dextram petendae ueniae delegerit simul legatos litterasque ad caesarem in hunc modum mittit populi romani imperatoribus magnarum nationum regibus primam ex similitudine fortunae amicitiam sibi et claudio etiam communionem uictoriae esse bellorum egregios finis quoties ignoscendo transigatur sic zorsini uicto nihil ereptum pro mithridate quando grauius mereretur non potentiam neque regnum precari sed ne triumpharetur neue poenas capite expenderet at claudius quamquam nobilitatibus externis mitis dubitauit tamen accipere captiuum pacto salutis an repetere armis rectius foret hinc dolor iniuriarum et libido uindictae adigebat sed disserebatur contra suscipi bellum auio itinere importuoso mari ad hoc reges ferocis uagos populos solum frugum egenum taedium ex mora pericula ex properantis modicam uictoribus laudem ac multum infamiae si pellerentur quin adriperet et seruaret exulem cui inopi quanto longiorem uitam tanto plus supplicii fore his permotus scripsit eunoni meritum quidem nouissima exempla mithridaten nec sibi uim ad exequendum deese uerum ita maioribus placitum quanta peruicacia in hostem tanta beneficentia aduersus supplices utendum nam triumphos de populis regnisque integris adquiri traditus posthac mithridates uectusque romam per iunium cilonem procuratorem ponti ferocius quam pro fortuna disseruisse apud caesarem ferebatur elataque uox eius in uulgum hisce uerbis non sum remissus ad te sed reuersus uel si non credis dimitte et quaere uultu quoque interrito permansit cum rostra iuxta custodibus circumdatus uisui