potestatem habere super caput debet uel eo iustius uirgo ad quam pertinet quod in causa est si enim propter angelos scilicet quos legimus a deo et caelo excidisse ob concupiscentiam feminarum quis praesumere potest quales angelos maculata iam corpora et humanae libidinis reliquias desiderasse ut non ad uirgines potius exarserint quarum flos etiam humanam libidinem excusat nam et scriptura sic suggerit et factum est inquit cum coepissent homines plures fieri super terram et filiae natae sunt eis conspicati autem filii dei filias hominum quod pulchrae essent acceperunt sibi uxoris ex omnibus quas elegerunt hic enim nomen mulierum graecum uxoris sapit quia de nuptiis mentio est cum ergo filias hominum dicit manifeste uirgines portendit quae adhuc apud parentes deputarentur nam nuptae maritorum nuncupantur cum potuerit dixisse uxores hominum aeque non adulteros nominans angelos sed maritos dum innuptas sumunt filias hominum quas natas supra dixit sic quoque uirgines significauit supra natas at hic angelis nuptas aliud eas nescio quam natas et dehinc nuptas debet ergo adumbrari facies tam periculosa quae usque ad caelum scandala iaculata est ut cum deo assistens cui rea est angelorum exterminatorum ceteris quoque angelis erubescat et malam illam aliquando libertatem capitis sui comprimat iam nec hominum oculis offerendam sed etsi contaminatas iam feminas angeli illi appetissent tanto magis propter angelos uirgines uelari debuissent quanto magis propter uirgines angeli deliquisse potuissent si autem et naturae praeiudicium adicit apostolus quod honor sit mulieris redundantia capillorum quia coma pro operimento est utique hoc maxime uirgini insigne est quarum et ornatus ipse proprie sic est ut concumulata in uerticem ipsam capitis arcem ambitu crinium contegat horum certe omnium contraria efficiunt ne uir caput uelet scilicet quia non sit naturaliter consecutus ambitionem capillorum quia radi siue tonderi non sit turpe illi quia non propter illum angeli exorbitarint quia gloria et imago dei sit quia caput eius christus itaque cum de uiro et muliere apostolus tractet cur illam oporteat uelari illum uero non apparet cur et uirginis silentium fecerit eadem ratione scilicet uirginem in mulierem intelligendam sinens qua et puerum ut in uiro deputandum non nominauit totum ordinem utriusque sexus propriis uocabulis complexus mulieris et uiri sic etiam adam adhuc integer uir in genesi est cognominatus uocabitur inquit mulier quia ex uiro suo sumpta est sic uir adam ante nuptiarum congressum quemadmodum et eua mulier de utraque parte satis ad uniuersam speciem cuiusque sexus apostolus pronuntiauit et breuiter et plene tam instructa definitione omnis inquit mulier quid est omnis nisi omnis generis omnis ordinis omnis condicionis omnis dignitatis omnis aetatis siquidem omne totum est et integrum et nulla sui parte defectum pars autem mulieris et uirgo est aeque et de uiro non uelando omnis inquit ecce duo diuersa nomina uir et mulier omnis uterque duae leges obnoxiae inuicem hinc uelandi inde nudandi igitur si eo quod dictum sit omnis uir commune est nomen uiri etiam nondum uiri masculi inuestis commune autem cum sit nomen secundum naturam communis est et lex non uelandi eius qui inter uiros uirgo est secundum disciplinam cur non praeiudicatum sit proinde et mulierem uirginem omnem muliere nominata contineri consortio nominis ut contineatur et communione legis si uirgo mulier non est nec uir inuestis est si non operitur uirgo quia mulier non sit operiatur inuestis quia uir non sit eiusdem uirginitatis aequa sit uenia sicut uirgines non coguntur uelari ita pueri non iubeantur reuelari cur ex parte definitionem apostoli agnoscimus absolutam circa omnem uirum nec detractamus quare non et puerum nominauit ex parte autem praeuaricamur aeque absoluta ea circa omnem mulierem si quis inquit contentiosus est nos talem consuetudinem non habemus neque ecclesia dei ostendit contentionem aliquam de ista specie fuisse ad quam extinguendam toto compendio usus est neque uirginem nominans ut ostenderet dubitandum de uelanda non esse et omnem nominans mulierem cum nominasset uirginem sic et ipsi corinthii intellexerunt hodie denique uirgines suas corinthii uelant quid docuerint apostoli qui didicerunt approbant uideamus nunc an sicut naturae et causae argumenta uirgini quoque competere monstrauimus ita etiam disciplinae ecclesiasticae praescripta de muliere in uirginem spectent non permittitur mulieri in ecclesia loqui sed nec docere nec tinguere nec offerre nec ullius uirilis muneris nedum sacerdotalis officii sortem sibi uindicarent quaeramus an aliquid horum uirgini liceat si uirgini non licet sed in omnibus eadem condicione subicitur et necessitas humilitatis cum muliere censetur unde illi unum hoc licebit quod omni feminae non licet quid praerogatiuae meretur aduersus condicionem suam si qua uirgo est et carnem suam sanctificare proposuit idcirco uelaminis uenia fit illi ut in ecclesiam notabilis et insignis introeat ut honorem sanctitatis in libertate capitis ostendat potuit dignius honorari aliqua praerogatiua uirilis aut gradus aut officii plane scio alicubi uirginem in uiduatu ab annis nondum uiginti collocatam cui si quid refrigerii debuerat episcopus aliter utique saluo respectu disciplinae praestare potuisset ne tale nunc miraculum ne dixerim monstrum in ecclesia denotaretur uirgo uidua hoc quidem portentuosior quod nec qua uidua caput texit utrumque se negans et uirginem quae uidua deputetur et uiduam quae uirgo dicatur sed ea auctoritate illic sedet intecta qua et uirgo ad quam sedem praeter annos sexaginta non tantum uniuirae id est nuptae aliquando eliguntur sed et matres et quidem educatrices filiorum scilicet ut experimentis omnium affectuum structae et facile norint ceteras et consilio et solacio iuuare et ut nihilominus ea decucurrerint per quae femina probari potest adeo nihil uirgini ad honorem de loco permissum est sic nec de aliquibus insignibus ceterum satis inhumanum si feminae quidem per omnia uiris subditae honorigeram notam uirginitatis suae praeferant qua suspiciantur et circumspiciantur et magnificentur a fratribus uiri autem tot uirgines tot spadones uoluntarii caeco bono suo incedant nihil gestantes quod et ipsos faceret illustres debebunt etiam et ipsi aliqua sibi insignia defendere aut pennas garamantum aut stropulos barbarorum aut cicadas atheniensium aut cirros germanorum aut stigmata britonum aut ex diuerso fiat capite uelati in ecclesia lateant certi sumus spiritum sanctum magis masculis tale aliquid subscribere potuisse si feminis subscripsisset cum praeter sexus auctoritatem etiam ipsius continentiae nomine masculos potius honorari oportuisset quorum quanto sexus auidior et calidior in feminas tanto continentia maioris ardoris laboratior ideoque dignior omni ostentatione si ostentatio uirginitatis est dignitas non enim et continentia uirginitati antistat siue uiduorum siue qui ex consensu contumeliam communem iam recusauerunt nam uirginitas gratia constat at continentia uero uirtute non concupiscendi cui concupiscendo inoleueris grande certamen est cuius autem concupiscendi ignoraueris fructum facile non concupisces aduersarium non habens concupiscentiam fructus quomodo ergo non magis uiris aliquid tale deus in honorem subscripsisset uel quia familiariori scilicet imagini suae uel quia plus laboranti si autem nihil masculo multo magis feminae sed quod supra intermisimus ex parte subsecutae disputationis ne cohaerentiam eius dispergeremus nunc responso expungemus ubi enim gradum fiximus de apostoli absoluta definitione omnem mulierem etiam omnis aetatis intelligendam responderi ex diuerso habebat ergo a natiuitate et a primo nomine aetatis uirginem operiri oportere non ita est autem sed ex quo intelligere se coeperit et sensum naturae suae intrare et de uirginis exire et pati nouum illud quod alterius aetatis est nam et principis generis adam et eua quamdiu intellectu carebant nudi agebant at ubi de arbore agnitionis gustauerunt nihil primum senserunt quam erubescendum ita sui quique sexus intellectum tegmine notauerunt sed etsi propter angelos uelanda est sine dubio ab ea aetate lex uelaminis operabitur a qua potuerunt filiae hominum concupiscentiam sui adducere et nuptias pati ex illo enim uirgo desinit ex quo potest non esse et ideo penes israelem illicitum est ad uirum tradere nisi post contestatam sanguine maturitatem ita ante hunc indicem acerba res est igitur si tamdiu uirgo quamdiu acerba est desinit uirginem cum matura cognoscitur et ut non uirgo iam legi applicatur sicut et nuptiis et desponsatae quidem habent exemplum rebeccae quae cum ad sponsum ignotum adhuc ignota perduceretur simul ipsum cognouit esse quem de longinquo prospexerat non sustinuit dexterae colluctationem nec osculi congressionem nec salutationis communicationem sed confessa quod senserat id est spiritu nuptam negauit uirginem uelata ibidem o mulierem iam de christi disciplina ostendit enim etiam nuptias de aspectu et animo fieri quemadmodum stuprum nisi quod etiam rebeccam quidam adhuc uelant de ceteris uero id est quae desponsatae non sunt uiderit aut parentum procrastinatio ex angustiis uel scrupulositate descendens uiderit et ipsum continentiae uotum nihil pertinet ad aetatem sua spatia currentem suaque debita maturitati luentem alia in occulto mater natura et alius in latenti pater tempus filiam suam legibus suis maritarunt aspice nuptam iam in illam tuam uirginem et animam expectatione m et carnem transfiguratione m cui tu secundum paras maritum iam et uox obsolefacta est et membra completa sunt et pudor ubique uestitur et menses tributa defendunt ac tu mulierem negas quam muliebria pati dicis si congressio uiri mulierem facit non tegantur nisi post ipsam nuptiarum passionem atquin etiam apud ethnicos uelatae ad uirum ducuntur si autem ad desponsationem uelantur quia et corpore et spiritu masculo mixtae sunt per osculum et dexteras per quae primum resignarunt pudorem spiritu per commune conscientiae pignus quo totam condixerunt confusionem quanto magis tempus illas uelabit sine quo sponsari non possunt et quo urgente sine sponsalibus uirgines desinunt esse tempus etiam ethnici obseruant ut ex lege naturae iura sua aetatibus reddant nam feminas quidem a duodecim annis masculum uero a duobus amplius ad negotia mittunt pubertatem in annis non sponsalibus aut nuptiis decernentes mater familiae uocatur licet uirgo et pater familiae licet inuestis a nobis nec naturalia obseruantur quasi alius sit deus naturae quam noster agnosce et mulierem agnosce et nuptam de testimoniis et corporis et spiritus quae patitur et in conscientia et in carne haec sunt tabellae priores naturalium sponsalium et nuptiarum impone uelamen extrinsecus habenti tegumen intrinsecus tegantur etiam superiora cuius inferiora nuda non sunt uis scire quae sit aetatis auctoritas propone utramque immature compressam in habitu mulieris et quae maturitate progressa in uirginitate duret cum suo habitu facilius illa mulier negabitur quam ista uirgo credetur tanta est adeo fides aetatis ut nec habitu obstrui possit quid quod etiam haec nostrae etiam habitu mutationem aetatis confitentur simulque se mulieres intellexerunt de uirginibus educantur a capite quidem ipso deponentes quod fuerunt uertunt capillum et acu lasciuiore comam sibi inserunt crinibus a fronte diuisis apertam professae mulieritatem iam et consilium formae a speculo petunt et faciem morosiorem lauacro macerant forsitan et aliquo eam medicamine interpolent pallium extrinsecus iactant calceum stipant multiformem plus instrumenti ad balneas deferunt quid singula persequar solae autem manifestae paraturae totam circumferunt mulieritatem sed uirginari uolunt sola capitis nuditate uno habitu negantes quod toto suggestu profitentur si propter homines habitu abutuntur impleant illum etiam in hoc ut et apud ethnicos caput re uelent certe in ecclesia uirginitatem suam abscondant quam extra ecclesiam celant timent extraneos reuereantur et fratres aut constanter audeant et in uicis uirgines uideri sicut audent in ecclesiis laudabo uigorem si aliquid et apud ethnicos uirginitatis nundinarint eadem natura foris quae et intus eadem institutio apud homines et apud dominum eadem libertate constat quo ergo foris quidem bonum suum abstrudunt in ecclesia uero prouulgant exposco rationem utrumne ut fratribus suis placeant an ut ipsi deo si ut ipsi deo tam idoneus est ad conspicienda quaeque in occulto fiunt quam iustus ad remuneranda quae soli sibi fiunt denique praecipit nihil debucinemus eorum quae apud illum mercedem merebuntur nec ea ab hominibus compensemus quodsi unius uictoriati uel quamcumque elimosinae operationem sinistra conscia facere prohibemur quantum tenebrarum circumfundere debemus cum tantam oblationem deo offerimus ipsius corporis et ipsius spiritus nostri cum illi ipsam naturam consecramus ergo quod non potest uideri propter deum fieri quia sic fieri deus non uult sequitur ut hominum gratia fiat utique primo inlicitum ut gloriae libidinosum gloria enim inlicitum est eis quorum probatio in omni humiliatione constat et si a deo confertur continentiae uirtus quid gloriaris quasi non acceperis si uero non aceepisti quid habes quod datum tibi non est hoc ipso autem constat a deo datum tibi non esse quod illum non soli deo praestas uideamus ergo quod humanum est an firmum sit et uerum referunt aliquando dictum a quodam cum primum quaestio ista temptata est et quomodo ceteras sollicitabimus ad huiusmodi opus scilicet felices nos facient si plures erunt et non dei gratia uel merita cuiusque uirgines ecclesiam an ecclesia uirgines ornant deo siue commendant confessus est igitur gloriam esse in causa porro ubi gloria illic sollicitatio ubi sollicitatio illic coactio ubi coactio illic necessitas ubi necessitas illic infirmitas merito itaque dum caput non tegunt ut sollicitentur gloriae causa uentres tegere coguntur infirmitatis ruina aemulatio enim illarum non religio producit aliquando et ipse uenter deus earum quia facile uirgines fraternitas suscipit nec tantum autem ruunt sed et funem longum delictorum sibi attrahunt prolatae enim in medium et publicato bono suo elatae et fratribus omni honore et caritatis operatione cumulatae dum clarent non latent ubi quid admissum est tantum dedecoris cogitantes quantum honoris habuerunt si intectum caput uirginitati adscribitur si qua uirgo exciderit de gratia uirginitatis ne prodatur intecto permanet capite esse et tunc iam alieno ambulat habitu id est quem sibi uindicat uirginitas permanet nihilo minus in habitu uel tunc saltem alieno ne scilicet mutatione prodatur et consci entiae mulieritatis iam indubitatae audent nudo capite ad deum adire sed aemulator deus et dominus qui dixit nihil occultum quod non reueletur plerasque etiam in conspectum deducit non enim confitebuntur nisi ipsorum infantium suorum uagitibus proditae quantum autem plures non etiam de pluribus sceleribus suspectas habebis dicam licet nolim difficile mulier semel fit quae non timet fieri quaeque iam facta potest uirginem mentiri sub deo quanta item circa uterum suum audebit ne etiam mater detegatur scit deus quot iam infantes et perfici et perduci ad partum integros duxerit debellatos aliquamdiu a matribus facillime semper eoncipiunt et felicissime pariunt huius modi uirgines et quidem simillimos patribus haec admittit flagitia coacta et inuitata uirginitas ipsa concupiscentia non latendi non est pudica patitur aliquid quod uirginis non sit studium placendi utique et uiris quantum uelis bona mente conetur necesse est publicatione sui periclitetur dum percutitur oculis incertis et multis dum digitis demonstrantium titillatur dum nimium amatur dum inter amplexus et oscula assidua concalescit sic frons duratur sic pudor feritur sic soluitur sic discitur aliter iam placere desiderare sed enim uera et tota et pura uirginitas nihil magis timet quam semetipsam etiam feminarum oculos pati non uult alios ipsa oculos habet confugit ad uelamen capitis quasi ad galeam quasi ad clipeum qui bonum suum protegat aduersus ictus temptationum aduersus iacula scandalorum aduersus suspiciones et susurros et aemulationem ipsum quoque liuorem nam est aliquid etiam apud ethnicos metuendum quod fascinum uocant infeliciorem laudis et gloriae enormioris euentum hoc nos interdum diabolo interpretamur ipsius enim est boni odium interdum deo deputamus illius est enim superbiae iudicium extollentis humiles et deprimentis elatos timebit itaque uirgo sanctior uel in nomine fascini hinc aduersarium inde deum illius liuidum ingenium huius censorium lumen et gaudebit sibi soli et deo nota sed et si cui innotuerit sapit si temptationibus gradum ob s truxerit quis enim audebit oculis suis premere faciem clausam faciem non sentientem faciem ut dixerim tristem quicumque malus cogitatus ipsa seueritate frangetur iam se etiam mulierem negat quae uirginem celat in his consistit defensio nostrae opinionis secundum scripturam secundum naturam secundum disciplinam scriptura legem condit natura contestatur disciplina exigit