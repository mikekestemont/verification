queat tua ista grauitas iucunda mitis austeritas placida constantia blandusque uigor em neminem proconsulum quod sciam prouincia africa magis reuerita est minus uerita nullo nisi tuo anno ad coercenda peccata plus pudor quam timor ualuit nemo te alius pari potestate saepius profuit rarius terruit nemo similiorem uirtute filium adduxit igitur nemo carthagini proconsulum diutius fuit nam etiam eo tempore quo prouincia m circumibas manente nobis honorino minus sensimus absentiam tuam quam te magis desideraremus paterna in filio aequitas senilis in inuene auctoritas prudentia consularis in legato auctoritas prorsus omnis uirtutes tuas ita effi n git ac repraesentat ut medius fidius admirabilior esset in iuuene quam in te parta laus nisi eam tu talem dedisses qua utinam perpetuo liceret frui quid nobis cum istis proconsulum uici cibus quid cum annis breuibus et festinantibus mensibus o celer e s bonorum hominum dies o praesidum optimorum citata curricula iam te seueriane tota prouincia desideramus enimuero honorinum et honos suus ad praeturam uocat et fauor caesarum ad consulatum format et amor noster inpraesentiarum tenet et spes carthaginis in futurum spondet uno solacio freta exempli tui quod qui legatus mittitur proconsul ad nos cito reuersurus est sol qui candentem feruido curru atque equis flammam citatis feruido ardore explicas itemque luminis eius luna discipula nec non quinque ceterae uagantium potestates iouis benefica ueneris uoluptifica pernix mercuri perniciosa saturni martis ignita sunt et aliae mediae deum potestates quas licet sentire non datur cernere ut amoris ceterorumque id genus quorum forma inusitata uis cognita item in terris utcumque prouidentiae ratio poscebat alibi montium arduos uertices extulit alibi camporum supinam planitiem coaequauit itemque ubique distinxit amnium fluores pratorum uirores item dedit uolatus auibus uolutus serpentibus cursus feris gressus hominibus patitur enim quod qui herediolum sterile m et agrum scruposum meres rupinas et senticeta miseri colunt quoniam nullus in tesquis suis fructus est nec ullam illic aliam frugem uident sed infelix lolium et steriles dominantur hauenae suis frugibus indigent aliena furatum eunt et uicinorum flores decerpunt scilicet ut eos flores carduis suis misceant ad eundem modum qui suae uirtutis sterilis est psittacus auis indiae auis est instar illi minimo minus quam columbarum sed color non columbarum non enim lacteus ille uel liuidus uel utrumque subluteus aut sparsus est sed color psittaco uiridis et intimis plumulis et extimis palmulis nisi quod sola ceruice distinguitur enimuero ceruicula eius circulo mineo uelut aurea torqui pari fulgoris circumactu cingitur et coronatur rostri prima duritia cum in petra m quampiam concitus altissimo uolatu praecipitat rostro se uelut anchora excipit sed et capitis eadem duritia quae rostri cum sermonem nostrum cogitur aemulari ferrea clauicula caput tunditur imperium magistri ut persentiscat haec discenti ferula est discit autem pullus usque ad duos aetatis suae annos dum facile os uti conformetur dum tenera lingua uti conuibretur senex autem captus et indocilis est et obliuiosus uerum ad disciplinam humani sermonis facilior est psittacus glande qui uescitur et cuius in pedibus ut hominis quini digituli numerantur non enim omnibus psittacis id insigne sed illud omnibus proprium quod eis lingua latior quam ceteris auibus eo facilius uerba hominis articulant patentiore plectro et palato id uero quod dicit ita similiter nobis canit uel potius eloquitur ut uocem si audias hominem putes nam coruum quidem si audias idem conate non loqui uerum enimuero et coruus et psittacus nihil aliud quam quod didicerunt pronuntiant si conuicia docueris conuiciabitur diebus ac noctibus perstrepens maledictis hoc illi carmen est hanc putat cantionem ubi omnia quae didicit maledicta percensuit denuo repetit eandem cantilenam si carere conuicio uelis lingua excidenda est aut quam primum in siluas suas remittendus est non enim mihi philosophia id genus orationem largita est ut natura quibusdam auibus breuem et te m porarium cantum commodauit hirundinibus matutinum cicadis meridianum noctuis serum ululis uespertinum bubonibus nocturnum gallis antelucanum quippe haec animalia inter se uario tempore et uario modo occinunt et occipiunt carmine scilicet galli expergifico bubones gemulo ululae querulo noctuae intorto cicadae obstreporo hirundines perarguto sed enim philosophi ratio et oratio tempore iugis est et auditu uenerabilis et intellectu utilis et modo omnicana haec atque hoc genus alia partim cum audiret a diogene crates alia s ipse sibimet suggereret denique in forum exilit rem familiarem abicit uelut onus stercoris magis labori quam usui dein coetu facto maximum exclamat crates inquit crates te manumitte s exinde non modo solus uerum nudus et liber omnium quoad uixit beate uixit adeoque eius cupiebatur ut uirgo nobilis spretis iunioribus ac ditioribus procis ultron ea eum sibi optauerit cumque interscapulum crates retexisset quod erat aucto gibbere peram cum baculo et pallium humi pos suisset eamque suppellectilem sibi esse puellae profiteretur eamque formam quam uiderat proinde sedulo consuleret ne post querela m eam caperet enimuero hipparche condicionem accipit iam dudum sibi prouisum satis et satis consultum respondit neque ditiorem maritum neque formonsiore m uspiam gentium posse inuenire proinde duceret quo liberet dux cinicus in porticum ibidem in loco celebri coram luce clarissima accubuit coramque uirginem inminuisset paratam pari constantia ni zeno procinctu palliastri circumstantis coronae obtutu m magistri in secreto defendisset samos icario in mari modica insula est exaduersum miletos ad occidentem eius sita nec ab ea multo pelagi dispescitur utrumuis clementer nauigantem dies alter in portu sistit ager frumento piger aratro inritus fecundior oliueto nec uinitori nec hol it ori scalpitur ruratio omnis in sarculo et surculo quorum prouentu magis fructuosa insula est quam frugifera ceterum et incolis frequens et hospitibus celebrata oppidum habet nequaquam pro gloria sed quod fuisse amplum semiruta moenium multifariam indicant enimuero fanum iunonis antiquitus famigeratum id fanum secundo litore si recte recordor uiam uiginti haud amplius stadia oppido abest ibi donarium deae perquam opulentum plurima auri et argenti ratio in lancibus speculi s poculis et cuiuscemodi utensilibus magna etiam uis aeris uario effigiatu ueterrimo et spectabili opere uel inde ante aram bathilli statua a policrate tiranno dicata qua nihil uideor effectius cognouisse quidam pithagorae eam falso existimant adulescens est uisenda pulchritudine crinibus a fronte parili separatu per malas remulsis pone autem coma prolixior interlucentem ceruicem scapularum finibus obumbrat ceruix suci plena malae uberes genae teretes at medio mento lacullatur eique prorsus citharoedicus status deam conspiciens canenti similis tunicam picturis uariegatam deorsus ad pedes deiectus ipsos graecanico cingulo chlamide uelat utrumque brachium ad usque articulos palmarum cetera decoris istriis dependent cithara balteo caelato apta strictim sustinetur manus eius tenerae procerulae laeua distantibus digitis neruos molitur dextra psallentis gestu pulsabulum citharae admouet ceu parata percutere cum uox in cantico interquieuit quod interim canticum uidetur ore tereti semihiantibus in conatu labellis eliquare uerum haec quidem statua esto cuiuspiam puberum qui s policrati tiranno dilectus anacreonteum amicitiae gratia cantilat ceterum multum abest pithagorae philosophi statuam esse et natu s samius et pulchritudine adprime insignis et psallendi musicaeque omnis multo doctissimus ac ferme id aeui quo policrates samum potiebatur sed haudquaquam philosophus tiranno dilectus est quippe eo commodum dominari orso profugit ex insula clanculo pithagoras patre mnesarcho nuper amisso quem comperio inter sellularios artifices gemmis faberrime sculpendis laudem magis quam opem quaesisse sunt qui pithagoran aiant eo temporis inter captiuos cambisse regis aegiptum cum adueheretur doctores habuisse persarum magos ac praecipue zoroast r en omnis diuini arc hani antistitem posteaque eum a quodam gillo crotoniensium principe reciperatum uerum enimuero celebrior fama optinet sponte eum petisse aegiptias disciplinas atque ibi a sacerdotibus caerimoniarum incredundas potentias numerorum admirandas uices geometriae sollertissimas formulas didicisse nec his artibus animi expletum mox chaldaeos atque inde bracmanos hi sapientes uiri sunt indiae gens est eorum ergo bracmanum gimnosophistas adisse chaldaei sideralem scientiam numinum uagantium statos ambitus utrorumque uarios effectus in genituris hominum ostendere nec non medendi remedia mortalibus latis pecuniis terra caeloque et mari conquisita bracmani autem pleraque philosophiae eius contulerunt quae mentium documenta quae corporum exercitamenta quot partes animi quot uices uitae quae diis manibus pro merito suo cuique tormenta uel praemia quin etiam pherecides siro ex insula oriundus qui primus uersuum nexu repudiato conscribere ausus est passis uerbis soluto locutu libera oratione eum quoque pithagoras magistrum coluit et infandi morbi putredine in serpentium scabiem solutum religiose humauit fertur et penes anaximandrum milesium naturabilia commentatus nec non et cretensem epimeniden inclitum fatiloquum et piatorem disciplinae gratia sectatus itemque leodamantem creop h ili discipulum qui creop h ilus memoratur poetae h omeri hospes et aemulator canendi fuisse tot ille doctoribus eruditus tot tamque multiiugis calicibus disciplinarum toto orbe haustis uir praesertim ingenio ingenti ac profecto super captum hominis animi augustior primus philosophiae nuncupat ior et conditor nihil prius discipulos suos docuit quam tacere primaque apud eum meditatio sapienti futuro linguam omnem coercere uerba que quae uolantia poetae appellant ea uerba detractis pinnis intra murum candentium dentium premere prorsus inquam hoc erat primum sapientiae rudimentum meditari condiscere loquitari dediscere non in totum aeuum tamen uocem desuescebant nec omnes pari tempore elingues magistrum sectabantur sed grauioribus uiris breui spatio satis uidebatur taciturnitas modificata loquaciores enimuero ferme in quinquennium uelut exilio uocis punieba n tur porro noster plato nihil ab hac secta uel paululum deuius pithagorissat in plurimis aeque et ipse ut in nomen eius a magistris meis adoptarer utrumque meditationibus academicis didici et cum dicto opus est inpigre dicere et cum tacito opus est libenter tacere qua moderatione uideor ab omnibus tuis antecessoribus haud minus oportuni silentii laudem quam tempestiuae uocis testimonium consecutus priusquam uobis occipiam principes a fricae u iri gratias agere ob statuam quam mihi praesenti honeste postulastis et absenti benigne decreuistis prius uolo causam uobis allegare cur aliquam multos dies a conspectu auditorii afuerim contulerimque me ad persianas aquas gratissima prorsus et sanis natabula et aegris medicabula quippe ita institui omne uitae meae tempus uobis probare quibus me in perpetuum firmiter dedicaui nihil tantum nih i l tantulum faciam quin eius uos et gnaros et iudices habeam quid igitur de repentino ab hoc splendidissimo conspectu uestro distulerim exemplum eius rei paulo secus simillimum memorabo quam inprouisa pericula hominibus subito oboriantur de philemone comico de ingenio eius qui satis nostis de interitu paucis cognoscite an etiam de ingenio pauca uultis poeta fuit hic philemon mediae comoediae scriptor fabulas cum menandro in scaenam dictauit certauitque cum eo fortasse impar certe aemulus namque eum etiam uicit saepenumero pudet dicere repperias tamen apud ipsum multos sales argumenta lepide inflexa adgnitus lucide explicatos personas rebus competentes sententias uitae congruentes ioca non infra soccum seria non usque ad coturnum rarae apud illum corruptelae etuti errores concessi amores nec eo minus et leno periurus et amator feruidus et seruulus callidus et amica illudens et uxor inhibens et mater indulgens et patruus obiurgator et sodalis opitulator et miles proeliator sed et parasiti edaces et parentes tenaces et meret r ices procaces hisce laudibus diu in arte comoedica nobilis forte recitabat partem fabulae quam recens fecerat cumque iam in tertio actu quod genus in comoedia fieri amat iucundiores adfectus moueret imber repentino coortus ita ut mihi ad uos uenit usus nuperrime differri auditorii coetum et auditionis coeptum coegit relicum tamen uariis postulantibus sine intermissione deincipiti die perlecturum postridie igitur maximo studio ingens hominum frequentia conuenere sese quisque exaduersum quam proxime collocat serus adueniens amicis adnuit locum sessui impertiunt extimus quisque excuneati queruntur farto toto theatro ingens stipatio occipiunt inter se queri qui non adfuerant percontari ante dicta qui adfuerant recordari audita cunctisque iam prioribus gnaris sequentia expectare interim dies ire neque philemon ad condictum uenire quidam tarditatem poetae murmurari plures defendere sed ubi diutius aequo sedetur nec philemon uspiam comparet missi ex promptioribus qui accierent atque eum in suo sibi lectulo mortuum offendunt commodum ille anima edita obriguerat iacebatque incumbens toro similis cogitanti adhuc manus uolumini implexa adhuc os recto libro impressus sed enim iam animae uacuus libri oblitus et auditorii securus stetere paulisper qui introierant perculsi tam inopinatae rei tam formonsae mortis miraculo dein regressi ad populum renuntiauere philemonem poetam qui expectaretur qui in theatro fictum argumentum finiret iam domi ueram fabulam consummasse enimuero iam dixisse rebus humanis ualere et plaudere suis uero familiaribus dolere et plangere hesternum illi imbrem lacrimas auspicasse comoediam eius prius ad funebrem facem quam ad nubtialem uenisse proin quoniam poeta optimus personam uitae deposuerit recta de auditorio eius exequias eundum legenda eius esse nunc ossa mox carmina haec ego ita facta ut commemoraui olim didiceram sed hodie s u m e meo periculo recordatus nam ut meministis profecto cum impedita esset imbri recitatio in propinquum diem uobis uolentibus protuli et quidem philemonis exemplo paenissime quippe eodem die in palaestra adeo uehementer talum inuerti ut minimum a dfuerim quin articulum etiam a crure defregerim tamen articulus loco concessit exque eo luxu adhuc fluxus est et iam dum eum ingenti plaga reconcilio iamiam sudoro adfatim corpore diutule obrigui inde acerbus dolor intestinorum coortus modico ante sedatus est quam me denique uiolentus exanimaret et philemonis ritu compelleret ante letum abire quam lectum potius implere fata quam fanda consummare potius animam quam historiam cum primum igitur apud persianas aquas leni temperie nec minus utiquam blando fomento gressum reciperaui nondum quidem ad innitendum idonee sed quantum ad uos festinanti satis uideba ntur ueniebam redditum quod pepigeram cum interim uos mihi beneficio uestro non tantum clauditatem dempsistis uerum etiam pernicitatem addidistis an non properandum mihi erat ut pro eo honore uobis multas gratias dicerem pro quo nullas preces dixeram non quin magnitudo carthaginis mereatur etiam a philosopho precem pro honore sed ut integrum et intemeratum esset uestrum beneficium si nihil ex gratia eius petitio mea defregisset id est ut usque quaque esset gratuitum neque enim aut leui mercede emit qui precatur aut par u um pretium accipit qui rogatur adeo ut omnia utensilia emere uelis quam rogare id ego arbitror praecipue in honore obseruandum quem qui laboriose exorauerit sibi debet u nam gratia m quod impe t rarit qui uero sine molestia ambitus adeptus est duplam gratiam praebentibus debet et quod non petierit et quod acceperit duplam igitur uobis gratiam debeo immo enimuero multiiugam quam ubique equidem et semper praedicabo sed nunc inpraesentiarum libro isto ad hunc honorem mihi conscripto ita ut soleo publice protestabor certa est enim ratio qua debeat philosophus ob decretam sibi publice statuam gratias agere a qua paululum demutabit liber e quem strabonis aemiliani excellentissimus honor flagitat quem librum sperabo me commode posse conscribere satis eum hodie uobiscum probare est enim tantus in studiis ut praenobilior sit proprio ingenio quam patricio consulatu quibusnam uerbis tibi aemiliane strabo uir omnium quot umquam fuerunt aut sunt aut etiam erunt inter optimos clarissime inter clarissimos optime inter utrosque doctissime quibus tandem uerbis pro hoc tuo erga me animo gratias habitum et commemoratum eam qua digna ratione tam honorificam benignitatem tuam celebrem qua remuneratione dicendi gloriam tui facti aequiperem nondum hercle repperio sed quaeram sedulo et conitar dum memor ipse mei dum spiritus hos regit artus nam nunc inpraesentiarum neque enim diffitebor laetitia facundiae obstrepit et cogitatio uoluptate impeditur ac mens occupata delectatione mauult inpraesentiarum gaudere quam praedicare quid faciam cupio gratus uideri sed prae gaudio nondum mihi uacat grati a s agere nemo me nemo ex illis tristioribus uelit in isto uituperare quod honorem meum non minus mereor quam intellego quod clarissimi et eruditissimi uiri tanto testimonio exulto quippe testimonium mihi perhibuit in curia carthaginiensium non minus splendidissima quam benignissima uir consularis cui etiam