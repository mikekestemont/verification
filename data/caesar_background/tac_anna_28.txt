receptus gregibus inter hominum famem modo ne uastitatem et solitudinem mallent quam amicos populos chamauorum quondam ea arua mox tubantum et post usiporum fuisse sicuti caelum deis ita terras generi mortalium datas quaeque uacuae eas publicas esse solum inde suspiciens et cetera sidera uocans quasi coram interrogabat uellentne contueri inane solum potius mare superfundere nt aduersus terrarum ereptores et commotus his auitus patienda meliorum imperia id dis quos implorarent placitum ut arbitrium penes romanos maneret quid darent quid adimerent neque alios iudices quam se ipsos paterentur haec an in publicum ampsiuariis respondit ipsi boiocalo ob memoriam amicitiae daturum agros quod ille ut proditionis pretium aspernatus addidit deesse nobis terra ubi uiuamus in qua moriamur non potest atque ita infensis utrimque animis discessum illi bructeros tencteros ulteriores etiam nationes socias bello uocabant auitus scripto ad curtilium manciam superioris exercitum legatum ut rhenum transgressus arma a tergo ostenderet ipse legiones in agrum ten cterum induxit excidium minitans ni causam suam dissociarent igitur absistentibus his pari metu exterriti bructeri et ceteris quoque aliena pericula deserentibus sola ampsiuariorum gens retro ad usipos et tubantes concessit quorum terris exacti cum chattos dein cheruscos petissent errore longo hospites egeni hostes in ali eno quod iuuentutis erat caeduntur imbellis aetas in praedam diuisa est eadem aestate inter hermunduros chattosque certatum magno proelio dum flumen gignendo sale fecundum et conterminum ui trahunt super libidinem cuncta armis agendi religione insita eos maxime locos propinquare caelo precesque mortalium a deis nusquam propius audiri inde indulgentia numinum illo in amne illisque siluis salem prouenire non ut alias apud gentes eluuie maris arescente sed unda super ardentem arborum struem fusa ex contrariis inter se elementis igne atque aquis concretum sed bellum hermunduris prosperum chattis exitiosius fuit quia uictores diuersam aciem marti ac mercurio sacrauere quo uoto equi uiri cuncta uiua occidioni dantur et minae quidem hostiles in ipsos uertebant sed ciuitas ubiorum socia nobis malo improuiso adflicta est nam ignes terra editi uillas arua uicos passim corripiebant ferebanturque in ipsa conditae nuper coloniae moenia neque exstingui poterant non si imbres caderent non si fluuialibus aquis aut quo alio humore donec inopia remedii et ira cladis agrestes quidam eminus saxa iacere dein residentibus flammis propius suggressi ictu fustium aliisque uerberibus ut feras absterrebant postremo tegmina corpori derepta iniciunt quanto magis profana et usu polluta tanto magis oppressura ignes eodem anno ruminalem arborem in comitio quae octingentos et triginta ante annos remi romulique infantiam texerat mortuis ramalibus et arescente trunco deminutam prodigii loco habitum est donec in nouos fetus reuiuisceret gaio uips tano c fonteio consulibus diu meditatum scelus non ultra nero distulit uetustate imperii coalita audacia et flagrantior in dies amore poppaeae quae sibi matrimonium et discidium octauiae incolumi agrippina haud sperans crebris criminationibus aliquando per facetias incusare principem et pupillum uocare qui iussis alienis obnoxius non modo imperii sed libertatis etiam indigeret cur enim differri nuptias suas formam scilicet displicere et triumphales auos an fecunditatem et uerum animum timeri ne uxor saltem iniurias patrum iram populi aduersus superbiam auaritiamque matris aperiat quod si nurum agrippina non nisi filio infestam ferre posset redde retur ipsa othonis coniugio ituram quoque terrarum ubi audiret potius contumelias imperatoris quam uiseret periculis eius immixta haec atque talia lacrimis et arte adulterae penetrantia nemo prohibebat cupientibus cunctis infringi potentiam matris et credente nullo usque ad caedem eius duratura filii odia tradit cluuius ardore retinendae agrippinam potentiae eo usque prouectam ut medio diei cum id temporis nero per uinum et epulas incalesceret offerret se saepius temulento comptam in incesto paratam iamque lasciua oscula et praenuntias flagitii blanditias adnotantibus proximis senecam contra muliebris inlecebras subsidium a femina petiuisse immissamque acten libertam quae simul suo periculo et infamia neronis anxia deferret peruulgatum esse incestum gloriante matre nec toleraturos milites profani principis imperium fabius rusticus non agrippinae sed neroni cupitum id memorat eiusdemque libertae astu disiectum sed quae cluuius eadem ceteri quoque auctores prodidere et fama huc inclinat seu concepit animo tantum immanitatis agrippina seu credibilior nouae libidinis meditatio in ea uisa est quae puellaribus annis stuprum cum m lepido spe dominationis admiserat pari cupidine usque ad libita pallantis prouoluta et exercita ad omne flagitium patrui nuptiis igitur nero uitare secretos eius congressus abscedentem in hortos aut tusculanum uel antiatem in agrum laudare quod otium capesseret postremo ubicumque haberetur praegrauem ratus interficere constituit hactenus consultans ueneno an ferro uel qua alia ui placuitque primo uenenum sed inter epulas principis si daretur referri ad casum non poterat tali iam britannici exitio et ministros temptare arduum uidebatur mulieris usu scelerum aduersus insidias intentae atque ipsa praesumendo remedia munierat corpus ferrum et caedes quonam modo occultaretur nemo reperiebat et ne quis illi tanto facinori delectus iussa sperneret metuebat obtulit ingenium anicetus libertus classi apud misenum praefectus et pueritiae neronis educator ac mutuis odiis agrippinae inuisus ergo nauem posse componi docet cuius pars ipso in mari per artem soluta effunderet ignaram nihil tam capax fortuitorum quam mare et si naufragio intercepta sit quem adeo iniquum ut sceleri adsignet quod uenti et fluctus deliquerint additurum principem defunctae templum et aras et cetera ostentandae pietati placuit sollertia tempore etiam iuta quando quinquatruum festos dies apud baias frequentabat illuc matrem elicit ferendas parentium iracundias et placandum animum dictitans quo rumorem reconciliationis efficeret acciperetque agrippina facili feminarum credulitate ad gaudia uenientem dehinc obuius in litora nam antio aduentabat excepit manu et complexu ducitque baulos id uillae nomen est quae promunturium misenum inter et baianum lacum flexo mari adluitur stabat inter alias nauis ornatior tamquam id quoque honori matris daretur quippe sueuerat triremi et classiariorum remigio uehi ac tum inuitata ad epulas erat ut occultando facinori nox adhiberetur satis constitit extitisse proditorem et agrippinam auditis insidiis an crederet ambiguam gestamine sellae baias peruectam ibi blandimentum subleuauit metum comiter excepta superque ipsum collocata iam pluribus sermonibus modo familiaritate iuuenili nero et rursus adductus quasi seria consociaret tracto in longum conuictu prosequitur abeuntem artius oculis et pectori haerens siue explenda simulatione seu pe riturae matris supremus adspectus quamuis ferum animum retinebat noctem sideribus inlustrem et placido mari quietam quasi conuincendum ad scelus dii praebuere nec multum erat progressa nauis duobus e numero familiarium agrippinam comitantibus ex quis crepereius gallus haud procul gubernaculis adstabat acerronia super pedes cubitantis reclinis paenitentiam filii et recuperatam matris gratiam per gaudium memorabat cum dato signo ruere tectum loci multo plumbo graue pressusque crepereius et statim exanimatus est agrippina et acerronia eminentibus lecti parietibus ac forte ualidioribus quam ut oneri cederent protectae sunt nec dissolutio nauigii sequebatur turbatis omnibus et quod plerique ignari etiam conscios impediebant uisum dehinc remigibus unum in latus inclinare atque ita nauem submergere sed neque ipsis promptus in rem subitam consensus et alii contra nitentes dedere facultatem lenioris in mare iactus uerum acerronia imprudentia dum se agrippinam esse utque subueniretur matri principis clamitat contis et remis et quae fors obtulerat naualibus telis conficitur agrippina silens eoque minus agnita unum tamen uulnus umero excepit nando deinde occursu lenunculorum lucrinum in lacum uecta uillae suae infertur illic reputans ideo se fallacibus litteris accitam et honore praecipuo habitam quodque litus iuxta non uentis acta non saxis impulsa nauis summa sui parte ueluti terrestre machinamentum concidisset obseruans etiam acerroniae necem simul suum uulnus adspiciens solum insidiarum remedium esse sensit si non intellegerentur misitque libertum agermum qui nuntiaret filio benignitate deum et fortuna eius euasisse grauem casum orare ut quamuis periculo matris exterritus uisendi curam differret sibi ad praesens quiete opus atque interim securitate simulata medicamina uulneri et fomenta corpori adhibet testamentum acerroniae requiri bonaque obsignari iubet id tantum non per simulationem at neroni nuntios patrati facinoris opperienti adfertur euasisse ictu leui sauciam et hactenus adito discrimine ne auctor dubitaret ur tum pauore exanimis et iam iamque adfore obtestans uindictae properam siue seruitia armaret uel militem accenderet siue ad senatum et populum peruaderet naufragium et uulnus et interfectos amicos obiciendo quod contra subsidium sibi nisi quid burrus et seneca expurgens quos statim acciuerat incertum an et ante ignaros igitur longum utriusque silentium ne inriti dissuaderent an eo descensum credebant ut nisi praeueniretur agrippina pereundum neroni esset post seneca hactenus promptius ut respiceret burrum ac s ciscitaretur an militi imperanda caedes esset ille praetorianos toti caesarum domui obstrictos memoresque germanici nihil aduersus progeniem eius atrox ausuros respondit perpetraret anicetus promissa qui nihil cunctatus poscit summam sceleris ad eam uocem nero illo sibi die dari imperium auctoremque tanti muneris libertum profitetur iret propere duceretque promptissimos ad iussa ipse audito uenisse missu agrippinae nuntium agermum scaenam ultro criminis parat gladiumque dum mandata perfert abicit inter pedes eius tum quasi deprehenso uincla inici iubet ut exit ium principis molitam matrem et pudore deprehensi sceleris sponte mortem sumpsisse confingeret interim uulgato agrippinae periculo quasi casu euenisset ut quisque acceperat decurrere ad litus hi molium obiectus hi proximas scaphas scandere alii quantum corpus sinebat uadere in mare quidam manus protendere questibus uotis clamore diuersa rogitantium aut incerta respondentium omnis ora compleri adfluere ingens multitudo cum luminibus atque ubi incolumem esse pernotuit ut ad gratandum sese expedire donec adspectu armati et minitantis agminis deiecti sunt anicetus uillam statione circumdat refractaque ianua obuios seruorum abripit donec ad fores cubiculi ueniret cui pauci adstabant ceteris terrore inrumpentium exterritis cubiculo modicum lumen inerat et ancillarum una magis ac magis anxia agrippina quod nemo a filio ac ne agermus quidem aliam fore laetae rei faciem nunc solitudinem ac repentinos strepitus et extremi mali indicia abeunte dehinc ancilla tu quoque me deseris prolocuta respicit anicetum trierarcho herculeio et obarito centurione classiario comitatum ac si ad uisendum uenisset refotam nuntiaret sin facinus patraturus nihil se de filio credere non imperatum parricidium circumsistunt lectum percussores et prior trierarchus fusti caput eius adflixit iam in morte m centurioni ferrum destringenti protendens uterum uentrem feri exclamauit multisque uulneribus confecta est haec consensu produntur aspexeritne matrem exanimem nero et formam corporis eius laudauerit sunt qui tradiderint sunt qui abnuant cremata est nocte eadem conuiuali lecto et exequiis uilibus neque dum nero rerum potiebatur congesta est aut clausa humus mox domesticorum cura leuem tumulum accepit uiam miseni propter et uillam caesaris dictatoris quae subiectos sinus editissima prospectat accenso rogo libertus eius cognomento mnester se ipse ferro transegit incertum caritate in patronam an metu exitii hunc sui finem multos ante annos crediderat agrippina contempseratque nam consulenti super nerone responderunt chaldaei fore ut imperaret matremque occideret atque illa occidat inquit dum imperet sed a caesare perfecto demum scelere magnitudo eius intellecta est reliquo noctis modo per silentium defixus saepius pauore exsurgens et mentis inops lucem opperiebatur tamquam exitium adlaturam atque eum auctore burro prima centurionum tribunorumque adulatio ad spem firmauit prensantium manum gratantiumque quod discrimen improuisum et matris facinus euasisset amici dehinc adire templa et coepto exemplo proxima campaniae municipia uictimis et legationibus laetitiam testari ipse diuersa simulatione maestus et quasi incolumitati suae infensus ac morti parentis inlacrimans quia tamen non ut hominum uultus ita locorum facies mutantur obuersabaturque maris illius et litorum grauis adspectus et erant qui crederent sonitum tubae collibus circum editis planctusque tumulo matris audiri neapolim concessit litterasque ad senatum misit quarum summa erat repertum cum ferro percussorem agermum ex intimis agrippinae libertis et luisse eam poenam conscientia qua si scelus parauisset adiciebat crimina longius repetita quod consortium imperii iuraturasque in feminae uerba praetorias cohortes idemque dedecus senatus et populi sperauisset ac postquam frustra habita sit infensa militi patribusque et plebi dissuasisset donatiuum et congiarium periculaque uiris inlustribus struxisset quanto suo labore perpetratum ne inrumperet curiam ne gentibus externis responsa daret temporum quoque claudianorum obliqua insectatione cuncta eius dominationis flagitia in matrem transtulit publica fortuna exstinctam referens namque et naufragium narrabat quod fortuitum fuisse quis adeo hebes inueniretur ut crederet aut a muliere naufraga missum cum telo unum qui cohortes et classes imperatoris perfringeret ergo non iam nero cuius immanitas omnium questus anteibat sed seneca aduerso rumore erat quod oratione tali confessionem scripsisset miro tamen certamine procerum decernuntur supplicationes apud omnia puluinaria utque quinquatrus quibus apertae insidiae essent ludis annuis celebrarentur aureum mineruae simulacrum in curia et iuxta principis imago statuerentur dies natalis agrippinae inter nefastos esset thrasea paetus silentio uel breui adsensu priores adulationes transmittere solitus exi i tum senatu ac sibi causam periculi fecit ceteris libertatis initium non praebuit prodigia quoque crebra et inrita intercessere anguem enixa mulier et alia in concubitu mariti fulmine exanimata iam sol repente obscuratus et tactae de caelo quattuordecim urbis regiones quae adeo sine cura deum eueniebant ut multos post ea annos nero imperium et scelera continuauerit ceterum quo grauaret inuidiam matris eaque demota auctam lenitatem suam testificaretur feminas inlustres iuniam et calpurniam praetura functos ualerium capitonem et licinium gabolum sedibus patriis reddidit ab agrippina olim pulsos etiam lolliae paulinae cineres reportari sepulcrumque exstrui permisit quosque ipse nuper relegauerat iturium et caluisium poena exsoluit nam silana fato functa erat longinquo ab exilio tarentum regressa labante iam agrippina cuius inimicitiis conciderat uel tamen mitigata cunctari tamen in oppidis campaniae quonam modo urbem ingrederetur an obsequium senatus an studia plebis reperiret anxius contra deterrimus quisque quorum non alia regia fecundior extitit inuisum agrippinae nomen et morte eius accensum populi fauorem disserunt iret intrepidus et uenerationem sui coram experiretur simul praegredi exposcunt et promptiora quam promiserant inueniunt obuias tribus festo cultu senatum coniugum ac liberorum agmina per sexum et aetatem disposita exstructos qua incederet spectaculorum gradus quo modo triumphi uisuntur hinc superbus ac publici seruitii uictor capitolium adiit grates exsoluit seque in omnes libidines effudit quas male coercitas qualiscumque matris reuerentia tardauerat uetus illi cupido erat curriculo quadrigarum insistere nec minus foedum studium cithara ludicrum in modum canere concertare equis regium et antiquis ducibus factitatum memora bat idque uatum laudibus celebre et deorum honori datum enimuero cantus apollini sacros talique ornatu adstare non modo graecis in urbibus sed romana apud templa numen praecipuum et praescium nec iam sisti poterat cum senecae ac burro uisum ne utraque peruinceret alterum concedere clausumque ualle uaticana spatium in quo equos regeret haud promisco spectaculo mox ultro uocari populus romanus laudibusque extollere ut est uulgus cupiens uoluptatum et se eodem princeps trahat laetum ceterum euulgatus pudor non satietatum ut rebantur sed incitamentum attulit ratusque dedecus moliri si plures foedasset nobilium familiarum posteros egestate uenales in scaenam deduxit quos fato perfunctos ne nominatim tradam maioribus eorum tribuendum puto nam et eius flagitium est qui pecuniam ob delicta potius dedit quam ne delinquerent notos quoque equites romanos operas arenae promittere subegit donis ingentibus nisi quod merces ab eo qui iubere potest uim necessitatis adfert ne tamen adhuc publico theatro dehonestaretur instituit ludos iuuenalium uocabulo in quos passim nomina data non nobilitas cuiquam non aetas aut acti honores impedimento quo minus graeci latiniue histrionis artem exercerent usque ad gestus modosque haud uiriles quin et feminae inlustres deformia meditari exstructaque apud nemus quod nauali stagno circumposuit augustus conuenticula et cauponae et posita ueno inritamenta luxui dabantur stipes quas boni necessitate intemperantes gloria consumerent inde gliscere flagitia et infamia nec ulla moribus olim corruptis plus libidinum circumdedit quam illa conluuies uix artibus honestis pudor retinetur nedum inter certamina uitiorum pudicitia aut modestia aut quicquam probi moris reseruaretur postremus ipse scaenam incedit multa cura temptans citharam et praemeditans adsistentibus ph onascis accesserat cohors militum centuriones tribunique et maerens burrus ac laudans tuncque primum conscripti