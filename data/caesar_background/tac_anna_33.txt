fortuita adspectu principis refoueri ergo ut in priuatis necessitudinibus proxima pignora praeualerent ita in re publica populum romanum uim plurimam habere parendumque retinenti haec atque talia plebi uolentia fuere uoluptatum cupidine et quae praecipua cura est rei frumentariae angustias si abesset metuenti senatus et primores in incerto erant procul an coram atrocior haberetur dehinc quae natura magnis timoribus deterius credebant quod euenerat ipse quo fidem adquireret nihil usquam perinde laetum sibi publicis locis struere conuiuia totaque urbe quasi domo uti et celeberrimae luxu famaque epulae fuere quas a tigellino paratas ut exemplum referam ne saepius eadem prodigentia narranda sit igitur in stagno agrippae fabricatus est ratem cui superpositum conuiuium nauium aliarum tractu moueretur naues auro et ebore distinctae remigesqe exoleti per aetates et scientiam libidinum componebantur uolucres et feras diuersis et terris at animalia maris oceano abusque petiuerat crepidinibus stagni lupanaria adstabant inlustribus feminis completa et contra scorta uisebantur nudis corporibus iam gestus motusque obsceni et postquam tenebrae incedebant quantum iuxta nemoris et circiumiecta tecta consonare cantu et luminibus clarescere ipse per licita atque inlicita foedatus nihil flagitii reliquerat quo corruptior ageret nisi paucos post dies uni ex illo contaminatorum grege nomen pithagorae fuit in modum solemnium coniugiorum denupsisset inditum imperatori flammeum missi auspices dos et genialis torus et faces nuptiales cuncta denique spectata quae etiam in femina nox operit sequitur clades forte an dolo principis incertum nam utrumque auctores prodidere sed omnibus quae huic urbi per uiolentiam ignium acciderunt grauior atque atrocior initium in ea parte circi ortum quae palatino caelioque montibus contigua est ubi per tabernas quibus id mercimonium inerat quo flamma alitur simul coeptus ignis et statim ualidus ac uento citus longitudinem circi conripuit neque enim domus munimentis saeptae uel templa muris cincta aut quid aliud morae interiacebat impetus peruagatum incendium plana primum deinde in edita adsurgens et rursus inferiora populando anteiit remedia uelocitate mali et obnoxia urbe artis itineribus hucque et illuc flexis atque enoribus uicis qualis uetus roman fuit ad hoc lamenta pauentium feminarum fessa aetate aut rudis pueritiae aetas quique sibi quique aliis consulebat dum trahunt inualidos aut opperiuntur pars mora pars festinans cuncta impediebant et saepe dum in tergum respectant lateribus aut fronte circumueniebantur uel si in proxima euaserant illis quoque igni correptis etiam quae longinqua crediderant in eodem casu reperiebant postremo quid uitarent quid peterent ambigui complere uias sterni per agros quidam amissis omnibus fortunis diurni quoque uictus alii caritate suorum quos eripere nequiuerant quamuis patente effugio interiere nec quisquam defendere audebat crebris multorum minis restinguere prohibentium et quia alii palam facies iaciebant atque esse sibi auctorem uociferabantur siue ut raptus licentius exercerent seu iussu eo in tempore nero anti agens non ante in urbem regressus est quam domui eius qua palantium et maecenatis hortos continuauerat ignis propinquaret neque tamen sisti potuit quin et palatium et domus et cuncta circum haurirentur sed solacium populo exturbato ac profugo campum martis ac monumenta agrippae hortos quin etiam suos patefacit et subitaria aedificia exstruxit quae multitudinem inopem acciperent subuectaque utensilia ab ostia et propinquis municipiis pretiumque frumenti minutum usque ad ternos nummos quae quamquam popularia in inritum cadebant quia peruaserat rumor ipso tempore flagrantis urbis inisse eum domesticam scaenam et cecinisse troianum excidium praesentia mala uetustis cladibus adsimulantem sexto demum die apud imas esquilias finis incendio factus prorutis per immensum aedificiis ut continuae uiolentiae campus et uelut uacuum caelum occurreret necdum pos it us metus aut redierat lebi ss rursum grassatus ignis patulis magis urbis locis eoque strages hominum minor delubra deum et porticus amoenitati dicatae latius procidere plusque infamiae id incendium habuit quia praediis tigellini aemilianis proruperat uidebaturque nero condendae urbis nouae et cognomento suo appellandae gloriam quaerere quippe in regiones quattuordecim romam diuiditur quarum quattuor integrae manebant tres solo tenus deiectae septem reliquis pauca tectorum uestigia supererant lacera et semusta domum et insularum et templorum quae amissa sunt numerum inire haud promptum fuerit sed uetustissima religione quod seruius tullius lunae et magna ara fanumque quae praesenti herculi arcas euander sacrauerat aedesque statoris iouis uota romulo numaeque regia et delubrum uestae cum penatibus populi romani exusta iam opes tot uictoriis quaesitae et graecarum artium decora exim monumenta ingeniorum antiqua et incorrupta ut quamuis in tanta resurgentis urbis pulchritudine multa seniores meminerint quae reparari nequibant fuere qui adnotarent xiiii kal sextiles principium incendii huius ortum quo et seneones captam urbem inflammauerint alii eo usque cura progressi sunt ut totidem annos mensesque et dies inter utraque incendia numer arent ceterum nero usus est patriae ruinis exstruxitque domum in qua haud proinde gemmae et aurum miraculo essent solita pridem et luxu uulgata quam arua et stagna et in modum solitudinem hinc siluae inde aperta spatia et prospetus magistris et machinatoribus seuero et celere quibus ingenium et audacia erat etiam quae natura denegauisset per artem temptare et uiribus principis inludere namque ab lacu auerno nauigabilem fossam usque ad ostia tibernia depressuros promiserant squalenti litore aut per montes aduersos neque enim aliud umidum gignendis aquis occirrit quam pomptinae paludes cetera abrupta aut arentia ac si perrumpi possent intolerandus labor nec satis causae nero tamen ut erat incredibilium cupitor effodere proxima auerno iuga conisus est manentque uestigia inritae spei ceterum urbis quae domui supererant non ut post gallica incendia nulla distinctione nec passim erecta sed dimensis uicorum ordinibus et latis uiarum spatiis cohibitaque aedificiorum altitudine ac patefactis areis additisque porticibus quae frontem insularum protegerent eas proticus nero sua pecunia exstructurum purgatasque areas dominis traditurum pollicitus est addidit praemia pro cuiusque ordine et rei familiaris copiis finiuitque tempus intra quod effectis domibus aut insulis apiscerentur ruderi accipiendo ostienses paludes destinabat utique naues quae frumentum tiberi subuecta uissent onustae rudere decurrerent aedificiaque ipsa certa sui parte sine trabibus saxo gabino albanoue solidarentur quod is lapis ignibus imperuius est iam aqua priuatorum licentia intercepta quo largior et pluribus locis in publicum flueret custodes et subsidia reprimendis ignibus in propatulo quisque haberet nec communione parietum sed propriis quaeque muris ambirentur ea ex utilitate accepta decorem quoque nouae urbi attulere erant tamen qui crederent ueterem illam formam salubritati magis conduxisse quoniam angustiae itinerum et altitudo tectorum non perinde solis uapore perrumperentur at nunc patulam latitudinem et nulla umbra defensam grauiore aestu ardescere et haec quidem humanis consiliis prouidebantur mox petita a dis piacula aditique sibillae libri ex quibus supplicatum uolcano et cereri proserpinaeque ac propitiata iuno per matronas primum in capitolio deinde apud proximum mare unde hausta aqua templum et simulacrum deae perspersum est et sellisternia ac peruigilia celebrauere feminae quibus mariti erant sed non ope humana non largitionibus principis aut deum placamentis decedebat infamia quin iussum incendium crederetur ergo abolendo rumori nero subdidit reos et quaesitissimis poenis adfecit quos per flagitia inuisos uulgus chrestianos appellabat auctor nominis eius christus tibero imperitante per procuratorem pontium pilatum supplicio adfectus erat repressaque in praesens exitiablilis superstitio rursum erumpebat non modo per iudaeam originem eius mali sed per urbem etiam quo cuncta undique atrocia aut pudenda confluunt celebranturque igitur primum correpti qui fatebantur deinde indicio eorum multitudo ingens haud proinde in crimine incendii quam odio humani generis conuicti sunt et pereuntibus addita ludibria ut ferarum tergis contecti laniatu canum interirent aut crucibus adfixi aut flammandi atque ubi defecisset dies in usu m nocturni luminis urerentur hortos suos ei spectaculo nero obtulerat et circense ludicrum edebat habitu aurigae permixtus plebi uel curriculo insistens unde quamquam aduersus sontes et nouissima exempla meritos miseratio oriebatur tamquam non utilitate publica sed in saeuitiam unius absumerentur interea conferendis pecuniis peruastata italia prouinciae euersae sociique populi et quae ciuitatium liberae uocantur inque eam praedam etiam dii cessere spoliatis in urbe templis egestoque auro quod triumphis quod uotis omnis populi romani aetas prospere aut in metu sacrauerat enimuero per asiam atque achaiam non dona tantum sed simulacra numinum abripiebatur missis in eas prouincias acrato et secundo carrinate ille libertus cuicumque flagitio promptus hic graeca doctrina ore tenus exercitus animum bonis artibus non imbuerat ferebatur seneca quo inuidiam sacrilegii a semet auerteret longinqui ruris secessum orauisse et postquam non concedebatur ficta ualetudine quasi aeger neruis cubiculum non egressus tradidere quidam uenenum ei per libertum ipsius cui nomen cleonicus paratum iussu neronis uitatumque a seneca proditione liberti seu propria formidine dum per simplice m uictu m et agrestibus pomis ac si sitis admoneret profluente aqua uitam tolerat per idem tempus gladiatores apud oppidum praeneste temptata eruptione praesidio militis qui custos adesset coerciti sunt iam spartacum et uetera mala rumoribus ferente populo ut est nouarum rerum cupiens pauidusque nec multo post clades rei naualis accipitur non bello quippe haud alias tam immota pax sed certum ad diem in campaniam redire classem nero iusserat non exceptis maris casibus ergo gubernatores quamuis saeuiente pelago a formiis mouere et graui africo dum promunturium miseni superare contendunt cumanis litoribus impacti triremium pleraasque et minora nauigia passim amiserunt fine anni uulgantur prodigia imminentium malorum nuntia uis fulgurum non alias crebrior et sidus cometes sanguine inlustri semper neroni expiatum bicipites hominum aliorumue animalium partus abiecti in publicum aut in sacrificiis quibus grauidas hostias immolare mos est reperti et in agro placentino uiam propter natus uitulus cui caput in crure esset secutaque haruspicum interpretatio parari rerum humanarum aliud caput sed non fore ualidum neque occultum quin in utero repressum aut iter iuxta editum sit ineunt deinde consulatum silius nerua et atticus uestinus coepta simul et aucta coniuratione in quam certatim nomina dederant senatores eques miles feminae etiam cum odio neronis tum fauore in c pisonem is calpurnio genere ortus ac multas insignesque familias paterna nobilitate complexus claro apud uulgum rumore erat per uirtutem aut species uirtutibus similes namque facundiam tuendis ciuibus exercebat largitionem aduersum amicos et ignotis quoque comi sermone et congressu aderant etiam fortuita corpus procerum decora facies sed procul grauitas morum aut uuloptatum persimonia leuitati ac magnificentiae et aliquando luxu indulgebat idque pluribus probabatur qui in tanta uitiorum dulcedine summum imperium non restrictum nec praeseuerum uolunt initium coniurationi non a cupidine ipsius fuit nec tamen facile memorauerim qui primus auctor cuius instinctu concitum sit quod tam multi sumpserunt promptissimos subrium flauum tribunum praetoriae cohortis et sulpicium asprum centurionem extitisse constantia exitus docuit et lucanus annaeus plautiusque lateranus consul designatus uiuida odia intulere lucanum propriae causae accendebant quod famam carminum eius premebat nero prohibueratque ostentare uanu adsimulatione lateranum consulem designatum nulla iniuria sed amor rei publicae sociauit at flauius scaeuinus et afranius quintianus uterque senatorii ordinis contra famam sui principium tanti facinoris capessiuere nam scaeuino dissoluta luxu menes et proinde uita somno languida quintianus mollitia corporis infamis et a nerone probroso carmine diffamatus contumeliam ultum ibat ergo dum scelera principis et finem adesse imperio diligendumque qui fessis rebus succurreret inter se aut inter amicos iaciunt adgregauere claudium senecionem ceruarium proculum uulcacium araricum iulium augurinum munatium gratum antonium natalem marcium festum equites romanos ex quibus senecio e praecipua familiaritate neronis speciem amicitiae etiam tum retinens eo pluribus periculis conflictabatur natalis particeps ad omne secretum pisoni erat ceteris spes ex nouis rebus petebatur adscitae sunt super subrium et sulpicium de quibus rettuli militares manus gauius siluanus et statius proxumus tribuni cohortium praetoriarum maximus scaurus et uenetus paulus centuriones sed summum robur in faenio rufo praefecto uidebatur quem uita famaque laudatum per saeuitiam impudicitiamque tigellinus in animo principis anteibat fatigabatque criminationibus ac saepe in metum adduxerat quasi adulterum agrippinae et desiderio eius ultioni intentum igitur ubi coniuratis praefectum quoque praetorii in partes descendisse crebro ipsius sermone facta fides promptius iam de tempore ac loco caedis agitabant et cepisse impetum subrius flauus ferebatur in scaena canentem neronem adgrediendi aut cum ardente domo per noctem huc illuc cursaret incustoditus hic occasio solitudinis ibi ipsa frequentia tanti decoris testis pulcherrima animum exstimulauerunt nisi impunitatis cupido retinuisset magnis semper conatibus aduersa interim cunctantibus prolatantibusque spem ac metum epicharis quaedam incertum quonam modo sciscitata neque illi ante ulla rerum honestarum cura fuerat accendere et arguere coniuratos ac postremum lentitudinis eorum pertaesa et in campania agens primores classiariorum misenensium labefacere et conscientia inligare conisa est tali initio erat nauarchus in ea classe uolusius proculus occidendae matris neroni inter ministros non ex magnitudine sceleris prouectus ut rebatur is mulieri olim cognitus seu recens orta amicitia dum merita erga neronem sua et quam in inritum cecidissent aperit adicitque questus et destinationem uindictae si facultas oreretur spem dedit posse impelli et plures conciliare nec leue auxilium in classe crebras occasiones quia nero multo apud puteolos et misenum maris usu laetabatur ergo epicharis plura et omnia scelera principis orditur neque sancti quid quam manere sed prouisum quonam modo poenas euersae rei publicae daret accingeretur modo nauare operam et militum acerrimos ducere in partes ac digna pretia exspectaret nomina tamen coniuratorum reticuit unde proculi indicium inritum fuit quamuis ea quae audierat ad neronem detulisset accita quippe epicharis et cum indice composita nullis testibus innisum facile confutauit sed ipsa in custodia retenta est suspectante nerone haud falsa esse etiam quae uera non probabantur coniuratis tamen metu proditionis permotis placitum maturare caedem apud baias in uilla pisonis cuius amoenitate captus caesar crebro uentitabat balneasque et epulas inibat omissis excubiis et fortunae suae mole sed abnuit piso inuidiam praetendens si sacra mensae diique hospitales caede qualiscumque principis cruentarentur melius apud urbem in illa inuisa et spoliis ciuium exstructa domo uel in publico patraturos quod pro re publica suscepissent haec in commune ceterum timore occulto ne l silanus exilia nobilitate disciplinaque c cassii apud quem educatus erat ad omnem claritudinem sublatus imperium inuaderet prompte daturis qui a coniuratione integri essent quique miserarentur neronem tamquam per scelus interfectum plerique uestini quoque consulis acre ingenium uitauisse pisonem crediderunt ne ad libertatem oreretur uel delecto imperatore alio sui muneris rem publicam faceret etenim expers coniurationis erat quamuis super eo crimine nero uetus aduersum insontem odium expleuerit tandem statuere circensium ludorum die qui cereri celebratur exsequi destinata quia caesar rarus egressu domoque aut hortis clausus ad ludicra circi uentitabat promptioresque aditus erant laetitia spectaculi ordinem insidiis composuerant ut lateranus quasi subsidium rei familiari oraret deprecabundus et genibus principis accidens prosterneret incautum premeretque animi ualidus et corpore ingens tum iacentem et impeditum tribuni et centuriones et ceterorum ut quisque audentiae habuisset adcurrerent trucidarentque primas sibi partes expostulante scaeuino qui pugionem templo salutis in etruria siue ut alii tradidere fortunae ferentino in oppido detraxerat gestabatque uelut magno operi sacrum interim piso apud aedem cereris opperiretur unde eum praefectus faenius et ceteri accitum ferrent in castra comitante antonia claudii caesaris filia ad eliciendum uulgi fauorem quod cl plinius memorat nobis quoquo modo traditum non occultare in animo fuit quamuis absurdum uideretur aut inane m ad spem antoniam nomen et periculum commodauisse aut pisonem notum amore uxoris alii matrimonio se obstrinxisse nisi si cupido dominandi cunctis adfectibus flagrantior est sed mirum quam inter diuersi generis ordines aetates sexus dites pauperes taciturnitate omnia cohibita sint donec proditio coepit e domo scaeuini qui pridie insidiarum multo sermone cum antonio natale dein regressus domum testamentum obsignauit promptum uagina pugionem de quo supra rettuli uetustate obtusum increpans asperari saxo et in mucronem ardescere iussit eamque curam liberto milicho mandauit simul adfluentius solito conuiuium initum seruorum carissimi libertate et alii pecunia donati atque ipse maestus et magnae cogitationis manifestus erat quamuis laetitiam uagis sermonibus simularet postremo uulneribus ligamenta quibusque sistitur sanguis par ari iubet idque