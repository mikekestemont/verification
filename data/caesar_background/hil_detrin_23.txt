nec ex nihilo ad natiuitatem uita quaesita est et uita quae natiuitatem sumit ex uita necesse est per naturae unitatem et perfectae atque inenarrandae natiuitatis sacramentum ut et in uiuente uiuat et in se habeat uitam uiuentem qui in patre sit humanae natiuitatis comparatio natiuitatis utriusque discrimen admonuisse nos in exordio sermonis lib i n lib iu n et lib ui n nostri meminimus humanas comparationes diuinis non satisfacere exemplis tamen pro parte intelligentiae nostrae sensum formis corporalibus erudiri humanae natiuitatis conscientiam consulo utrum non intra patres maneat origo nascentium nam tametsi elementa illa inanima ac turpia quibus nascendi causae inchoantur in hominem alterum effluant naturae tamen uirtute intra se inuicem manent dum et per datam naturae eiusdem originem nascentem sequitur ille qui gignit et per acceptam natiuitatem cuius uirtus etsi deriuetur non tamen aufertur in gignente se manet ille qui nascitur et hoc quidem tantum ad humanae natiuitatis intelligentiam commemoratum a nobis sit non etiam ad perfectum in unigenito deo natiuitatis exemplum quia naturae humanae infirmitas ex disparibus comparatur et ex inanimis continetur ad uitam nec statim in ea quod gignitur uiuit neque totum uiuit ex uita cum in ea multa sint quae sine naturae suae sensu cum excreuerint desecentur in deo uero totum quod est uiuit deus enim uita est et ex uita non potest quidquam esse nisi uiuum neque ex deriuatione sed ex uirtute natiuitas est ac sic dum totum quod est uiuit et dum totum quod ex eo nascitur uirtus est habet natiuitatem non habet demutationem et impertit profectum nec amittit naturam dum et natiuitatem quam dedit per indiscretae naturae similitudinem sequitur et natiuitas eam quae uiuens ex uiuente est naturam nascendo non deserit ignis comparatio altera affert autem pro parte fidei huius significationem ignis in se ignem habens et in igni ignis manens nam cum sit in eo splendor luminis naturae calor uirtus urendi mobilitas aestuandi totum tamen ignis est et haec uniuersa una natura est habet quidem ex infirmitate quod per materiam subsistit ac uiuit et cum ea per quam uixerat deficit sed hoc quod incomparabile dei est comparatione ex parte cognoscimus ut non incredibile in deo sit quod pro parte aliqua in terrenis reperiatur elementis quaero itaque nunc utrum diuisio ac separatio sit cum ignis ex igne est aut numquid absciditur natura ne maneat aut non sequitur natura ne insit cum accenso lumine ex lumine per quemdam quasi natiuitatis profectum naturae nulla desectio sit et tamen sit lumen ex lumine aut numquid hoc non manet in eo quod ex sese sine desectione subsistit aut hoc non inest in eo unde non recisum est sed cum unitate substantiae naturalis exiuit et quaero anne non unum sint cum lumen ex lumine nec diuisione separabile sit nec genere naturae comparationum quis usus et haec ut dixi ad intelligentiam fidei tantum comparata sint non etiam ad dei dignitatem ut nos potius intelligentiam inuisibilium ex corporalibus sumeremus non utique ut aliquod naturae dei satisfaceret comparationis exemplum cum dignum et iustum esset testanti de se deo credere sed quia simpliciorum fidem furor haereticus turbaret ut id de deo credi non oporteret quod difficile nisi per corpoream comparationem posset intelligi idcirco secundum illud iam etiam superius memoratum a nobis domini dictum quod de carne nascitur caro est quod autem de spiritu spiritus est ioan iii quia deus spiritus est utile existimauimus haec pro parte inserere comparationis exempla ne mentiri de professione sua existimaretur cum diuinae nobis professionis intelligentiam ex aliquo naturalia creaturarum exempla praestarent filio natura diuina ui natiuitatis per hanc ipse in patre et pater in eo patrem dicens dicit et filium igitur ex uiuente uiuens dei filius et ex deo deus et naturae inseparabilis atque indissimilis unitatem et sacramentum natiuitatis ostendens ait ego et pater unum sumus et quia calumnia dicti tamquam insolentis exsisteret ut conscientiam potius naturae demonstraret in dicto subiecit dicitis quia blasphemaui quoniam dixi filius dei sum unitatem naturae ex natiuitate esse contestans at uero ut natiuitatis fidem professio absoluta firmaret nec naturae tamen afferret natiuitas professa dissidium hanc totius responsionis suae tenuit absolutionem operibus credite quoniam pater in me et ego in patre quid hic non naturale ac proprium sub sacramento natiuitatis ostensum est insunt sibi inuicem dum non est nisi ex patre natiuitas dum in deum alterum naturae uel exterior uel dissimilis non subsistit dum deus ex deo manens non est aliunde quod deus est infer duos si occasio patet fidei ecclesiae deos aut solitarium deum uel falsa saltem mentire ratione filium si potes a patre absque natiuitatis tantum confessa ueritate discerne filius in patre est et in filio pater non per transfusionem refusionemque mutuam sed per uiuentis naturae perfectam natiuitatem ita in deo patre et in deo filio neque duos connumerabis deos quia unum uterque sunt neque singularem praedicabis quia uterque non unus est non habet igitur fides apostolica duos deos quia nec duos patres habeat nec duos filios confitendo patrem confessa filium est credens in filium credidit et in patrem quia et nomen patris habet in se filii nomen non enim nisi per filium pater est et significatio filii demonstratio patris est quia non nisi ex patre sit filius in unius itaque confessione non unus est dum et patrem consummat filius et filii ex patre natiuitas est non demutatur autem per natiuitatem natura ne secundum similitudinem generis sui eadem sit eadem autem ita est ut per natiuitatem et generationem uterque potius unum confitendus sit esse non unus epilogus qui pater et filius deus unus et non solus inuicem sunt duos itaque praedicet deos qui potest unum praedicare sine uno aut singularem deum doceat qui possit negare et unum uni per naturae uirtutem et per sacramentum generationis et natiuitatis non inesse naturam quoque diuersam deputet ad utrumque qui nesciat patrem et filium quod unum sint praedicatos deleant haeretici euangelicam filii de se professionem ego in patre et pater in me ut possint uel duos deos praedicare uel solum non sunt naturarum significationes in naturae unius proprietate nec duos deos dei ex deo ueritas perficit nec singularem deum dei patitur natiuitas nec non unum sunt qui inuicem sunt inuicem autem sunt cum unus ex uno est quia neque unus uni aliud per generationem quam quod suum est dedit neque unus ab uno aliud per natiuitatem obtinet quam unius apostolica igitur fides siue patrem praedicabit praedicabit deum unum siue filium confitebitur confitebitur deum unum quia et eadem atque indissimilis dei natura sit in utroque et quod dum et pater deus et filius deus est et unum sit naturae nomen utriusque unus utrumque significat nam ex deo deus uel in deo deus nec deos duos perficit cum unus ex uno in natura et nomine maneat unius nec in solitarium deum deficit cum unus et unus in significatione non solus sit iter ad patrem per filium qui hoc intelligatur non incertam aut dubiam dominus tanti sacramenti doctrinam reliquit nec nos in ambiguae intelligentiae deseruit errore et audiamus eum omnem fidei huius cognitionem apostolis reuelantem ait enim ioan xiu et seqq ego sum uia et ueritas et uita nemo uenit ad patrem nisi per me si scitis me et patrem meum scitis et a modoscietis eum et uidistis eum ait illi philippus domine ostende nobis patrem et sufficit nobis dicit ei iesus tanto tempore uobiscum sum et non nostis me philippe qui uidit me uidit et patrem quomodo tu dicis ostende nobis patrem non credis mihi quoniam ego in patre et pater in me est uerba quae ego loquor uobis non a me loquor sed pater qui in me manet ipse facit opera sua credite mihi quoniam ego in patre et pater in me sin autem uel propter opera ipsa credite non nos in erratica atque in inuia deducit ille qui uia est neque illudit per falsa qui ueritas est neque in mortis relinquit errore qui uita est et quia haec benigna ad salutem nostram dispensationis suae nomina ipse constituit ut nos tanquam uia in ueritatem deduceret et ueritas constitueret in uita cognoscendum est quod illud obtinendae uitae sacramentum esse demonstret nemo uenit ad patrem nisi per me iter ad patrem per filium est et quaerendum est utrum hoc per doctrinae admonitionem an per naturae fidem sit quia uideri possumus per doctrinam filii potius ad patrem quam per confessionem paternae in eo diuinitatis uenire intelligentiae igitur sensum in consequentibus requiramus non enim fides ex arbitrio nostro sed ex dictorum est ineunda uirtutibus filium qui sciat scire et patrem nam hoc sequitur si scitis me et patrem meum scitis homo iesus christus cernitur et quomodo si ipse cognitus sit erit cognitus pater cum naturae suae id est hominis in eo habitum apostoli recognoscant et liber a corporali deus carne non in hac corporalis carnis infirmitate noscendus sit sed in sacramento assumpti corporis diuinitatis paternae naturam in se dominus confirmans hunc ordinem tenuit si scitis me et patrem meum scitis et a modo scietis eum et uidistis eum tempus uisionis separauit a tempore cognitionis nam quem cognoscendum ait eumdem iam dixit et uisum ut naturae iam pridem in se conspectae scientiam ex tempore nunc huius reuelationis acciperent philippus hoc non capit cur qui salua fide patrem sibi ostendi rogat sed commouit apostolum philippum nouitas dictorum homo cernitur dei se filium confitetur cognito se cognoscendum patrem fatetur patrem uisum esse dicit et per id cognoscendum esse quia uisus sit humani istud animi infirmitas non capit nec fidem sumit tam diuersarum rerum professio ut qui tunc uisus sit nunc cognoscendus sit cum uidisse cognitio sit ut si filius cognitus sit et pater cognitus sit cum cognitionem filii ipse secundum hominem corporalis et uisus et tactus ingesserit cognitionem autem ex eo patris ipsa illa differens ab eo conspecti hominis natura non praestet et frequenter filius patrem a nemine uisum esse testatus sit prorupit igitur apostolica familia ritate et constantia dominum interrogans philippus domine ostende nobis patrem et sufficit nobis non fides nunc periclitatur sed ignorationis hic error est uisum enim iam et a modo cognoscendum dominus patrem dixerat sed uisum esse apostolus non intellexerat denique non uisum negauit sed ostendi sibi rogauit neque ostensionem ueluti corporalis contemplationis desiderauit sed demonstrationem intelligendi eius qui uisus est postulauit filium enim in habitu hominis uiderat sed quomodo per id patrem uiderit nescit nam ad quod dixerat domine ostende nobis patrem ibid ut ostensio illa intelligendi potius esset demonstratio quam uidendi subiecit et sufficit nobis non adempta est fides dicto sed cognoscendi demonstratio est postulata quae sufficeret ad fidem dicti quia per domini professionem auctoritas esset non incerta credendi hinc autem ostendendi patris petitio orta est quia dictus esset uisus esse et per hoc noscendus esse quia uisus sit nec impudens erat ostensionem eius qui uisus est postulare quod dei in christo naturam nondum nosset arguitur dominus itaque dictis philippi haec reddidit tanto tempore uobiscum sum et non nostis me philippe ibid arguit apostoli in cognoscendo se ignorationem quia superius se cognito patrem quoque cognitum esse dixisset sed quid illud est quod queritur se tanto tempore cognitum non fuisse scilicet quia se cognito paternae in se naturae esset intelligenda diuinitas cum enim ea quae gereret propria deo essent calcare undas iubere uentis inintellecta demutatione uini incrementoque panum cum gestorum fide gerere fugare daemonas morbos depellere damna corporum rependere emendare uitia natiuitatis peccata dimittere uitam mortuis reddere et haec agere carnalem et dei se filium inter ista profitentem hinc querelae omnis orta conquestio est quod in sacramento natiuitatis humanae gessisse haec in homine assumpto dei non intellecta natura est patrem exhibet ut uiuens ipsius imago et idcirco arguens cur cum haec tanto tempore gereret agnitus non fuisset postulantibus ut sibi patrem ostenderet ait qui me uidit uidit et patrem nec tempus patitur nec albentium ad messem regionum significatio permittit aliquid hic terrenum et corporeum intelligi sed ad perfectorum fructuum beatitudinem contuendam intelligentiae iussit oculos eleuari ut nunc dicens qui me uidit uidit et patrem non enim hoc quod ex partu uirginis carnale est ad contemplandam in eo dei formam et imaginem proficit neque ad incorporalis dei naturam uidendam assumpti hominis species in exemplo est sed agnitus in eo deus est si quibus tamen ipse agnitus est ex uirtute naturae et intellectus deus filius id praestat ut intellectus et pater sit dum ita imago est ut non differat genere sed significet auctorem imagines enim caeterae ex diuersis aut metallis aut fucis aut generibus aut artibus reddunt eorum species quorum sunt imagines institutae sed numquid ut imagines uerae sint exaequari possunt inanima uiuentibus et uel picta uel sculpta uel fusa natiuis filias autem patri non secundum haec horum ad instar imago est quia uiuentis uiuens imago est et ex eo natus non habet naturae diuersitatem et in nullo diuersus tenet naturae eius ex qua non diuersus est potestatem quod ergo imago est eo proficit ut patrem deum unigeniti dei significet natiuitas significet autem ut forma ipse et imago inuisibilis dei et per hoc non amittit naturae unitam similitudinem quia nec careat uirtute naturae dei uerbis nec deus singularis nec dispar filius et hinc illud est tanto tempore uobiscum sum et non nostis me philippe qui uidit me uidit et patrem quomodo tu dicis ostende nobis patrem non creditis mihi quoniam ego in patre et pater in me est ioan xiu non relictus est hominum eloquiis de dei rebus alius praeter quam dei sermo omnia reliqua et arta et conclusa et impedita sunt et obscura si quis aliis uerbis demonstrare hoc quam quibus a deo dictum est uolet aut ipse non intelligit aut legentibus non intelligendum relinquit dominus dixit cum rogaretur ut ostenderet patrem qui me uidit uidit et patrem hoc demutare antichristi est hoc negare iudaei est hoc nescire gentilis est sed forte intelligentiae sensus in crimine sit sit in fide nostra uitium si in dictis dei resedit obscuritas nam nec solitarium sermo significat et indifferentem tamen naturam professio docet uisum enim in filio et patrem nec singularis potest esse nec disparis quia per hunc ille uisus neque non unum sunt in sacramenti professione neque unus et quaero quid significasse in eo dominus credatur cum dicit qui me uidit uidit et patrem non tenes unionem ubi per coniunctionem ipsam paterni nominis significatur adiectio cum enim dicitur et patrem exclusa est singularis atque unici intelligentia et quid reliquum est nisi ut per naturae unitam similitudinem pater per filium uisus sit et ne hoc incertum nobis ad fidem relinqueretur dominus subiecit quomodo tu dicis ostende nobis patrem quae enim ignorandi patrem aut ostendendi ignorantibus necessitas relinquebatur cum pater in filio uisus esset pater in filio uisus ex proprietate naturae contra sabellium contra arium qui in se inuicem pater et filius uisus autem adeo est ex proprietate naturae dum ex indifferentia atque in genere ueritatis unum sunt natus et generans ut hic domini sermo sequeretur non creditis quoniam ego in patre et pater in me ibid inseparabiles esse per naturalem similitudinem patrem et filium non possumus uerbis aliis docere nisi filii non enim hic per demutationem nominum atque specierum filius qui uia est et ueritas et uita mimis theatralibus ludit ut in assumpto homine se filium dei nuncupet in natura uero deum patrem et unus ac solus personali demutatione se nunc in