eundem milichum monet siue gnarum coniurationis et illuc usque fidum seu nescium et tunc primum arreptis suspicionibus ut plerique tradidere de consequentibus consentitur nam cum secum seruilis animus praemia perfidiae reptuauit simulque immensa pecunia et potentia obuersabantur cessit fas et salus patroni et acceptae libertatis memoria etenim uxoris quoque consilium adsumpserat muliebre ac deterius quippe ultro metum intentabat multosque astitisse libertos ac seruos qui eadem uiderint nihil profuturum unius silientium at praemia penes unum fore qui indicio praeuenisset igitur coepta luce milichus in hortos seruilianos pergit et cum foribus arceretur magna et atrocia adferre dictitans deductusque ab ianitoribus ad libertum neronis epaphroditum mox ab eo ad neronem urgens periculum graues coniuratos et cetera quae audiuerat coniectauerat docet telum quoque in necem eius paratum ostendit accirique reum iussit is raptus per milites et defensionem orsus ferrum cuius argueretur olim religione patria cultum et in cubiculo habitum ac fraude liberti subreptum respondit tabulas testamenti saepius a se et incustodia dierum obseruatione signatas pecunias et libertates seruis et ante dono datas sed ideo tunc largius quia tenui iam re familiari et instantibus creditoribus testamento diffideret enimuero liberales semper epulas struxisse dum ageret uitam amoenam et duris iudicibus parum probatam fomenta uulneribus nulla iussu suo sed quia cetera palam uana obiecisset adiungere crimen cuius se pariter indicem et testem faceret adicit dictis constantiam incusat ultro intestabilem et consceleratum tanta uocis ac uultus securitate ut labaret indicium nisi milichum uxor admonuisset antonium natalem multa cum scaeuino ac secreta collocutum et esse utrosque c pisonis intimos ergo accitur natalis et diuersi interrogantur quisnam is sermo qua de re fuisset tum exorta suspicio quia non congruentia responderant inditaque uincla et tormentorum adspectum ac minas non tulere prior tamen natalis totius conspirationis magis gnarus simul arguendi peritior de pisone primum fatetur deinde adicit annaeum senecam siue internuntius inter eum pisonemque fuit siue ut neronis gratiam pararet qui infensus senecae omnes ad eum opprimendum artes conquirebat tum cognito natalis indicio scaeuinus quoque pari imbecillitate an cuncta iam patefacta credens nec ullum silentii emolumentum edidit ceteros ex quibus lucanus quintianusque et senecio diu abnuere post promissa impunitate corrupti quo tarditatem excusarent lucanus aciliam matrem suam quintianus glitium gallum senecio annium pollionem amicorum praecipuos nominauere atque interim nero recordatus uolusii proculi indico epicharin attineri ratusque muliebre corpus impar dolori tormentis dilacerari iubet at illam non uerbera non ignes non ira eo acrius torquentium ne a femina spernerentur peruicere quin obiecta denegaret sic primus quaestionis dies contemptus postero cum ad eosdem cruciatus retraheretur gestamine sellae nam dissolutis membris insistere nequibat uinclo fasciae quam pectori detraxerat in modum laquei ad arcum sellae restricto indidit ceruicem et corporis pondere conisa tenuem iam spiritum expressit clariore exemplo libertina mulier in tanta necessitate alienos ac prope ignotos protegendo cum ingenui et uiri et equites romani senatoresque intacti tormentis carissima suorum quisque pignorum proderent non enim omittebant lucanus quoque et senecio et quintianus passim conscios edere magis magisque pauido nerone quamquam multiplicatis excubiis semet saepsisset quin et urbem per manipulos occupatis moenibus insesso etiam mari et amne uelut in custodiam dedit uolitabantque per fora per domos rura quoque et proxima municipiorum pedites equitesque permixti germanis quibus fidebat princeps quasi externis continua hinc et uincta agmina trahi ac foribus hortorum adiacere atque ubi dicendam ad causam introissent non studia tantum erga coniuratos sed fortuitus sermo et subiti occursus si conuiuium si spectaculum simul inissent pro crimine accipi cum super neronis ac tigellini saeuas percunctationes faenius quoque rufus uiolenter urgueret nondum ab indicibus nominatus et quo fidem inscitiae pararet atrox aduersus socios idem subrio flauo adsistenti adnuentique an inter ipsam cognitionem destringeret gladium caedemque patraret renuit infregitque impetum iam manum ad capulum referentis fuere qui prodita coniuratione dum auditur milichus dum dubitat scaeuinus hortarentur pisonem pergere in castra aut rostra escendere studiaque militum et populi temptare si conatibus eius conscii adgregarentur secuturos etiam integros magnamque motae rei famam quae plurimum in nouis consiliis ualeret nihil aduersum haec neroni prouisum etaim fortes uiros subitis terreri nedum ille scaenicus tigellino scilicet cum paelicibus suis comitante arma contra cieret multa experiendo confieri quae segnibus ardua uideantur frustra silentium et fidem in tot consciorum animis et corporibus sperare cruciatui aut praemio cuncta peruia esse uenturos qui ipsum quoque uincirent postremo indigna nece adficerent quanto laudabilius periturum dum amplectitur rem publicam dum auxilia libertati inuocat miles potius deesset et plebes desereret dum ipse maioribus dum posteris si uita praeriperetur mortem adprobaret immotus his et paululum in publico uersatus post domi secretus animum aduersum suprema firmabat donec manus militum adueniret quos nero tirones aut stipendiis recentes delegerat nam uetus miles timebatur tamquam fauore imbutus obiit abruptis brachiorum uenis testamentum foedis aduersus neronem adulationibus amori uxoris dedit quam degenerem et sola corporis forma commendatam amici matrimonio abstulerat nomen mulieri satria galla priori marito domitius silus hic patientia illa impudica pisonis infamiam propagauere proximam necem plautii laterani consulis designati nero adiungit adeo propere ut non complect liberos non illud breue mortis arbitrium permitteret raptus in locum seruilibus poenis sepositum manu statii tribuni trucidatur plenus constantis silentii nec tribuno obiciens eandem conscientiam sequitur caedes annaei senecae laetissima principi non quia coniurationis manifestum compererat sed ut ferro grassaretur quando uenenum non processerat solus quippe natalis et hactenus prompsit missum se ad aegrotum senecam uti uiseret conquerereturque cur pisonem aditu arceret melius fore si amicitiam familiari congressu exercuissent et respondisse senecam sermone mutuos et crebra conloquia neutri conducere ceterum salutem suam incolumitate pisonis inniti haec ferre gauius siluanus tribunus praetoriae cohortis et an dicta natalis suaque responsa nosceret percunctari senecam iubetur is forte an prudens ad eum diem ex campania remeauerat quartumque apud lapidem suburbano rure substiterat illo propinqua uespera tribunus uenit et uillam globis militum saepsit tum ipsi cum pompeia paulina uxore et amicis duobus epulanti mandata imperatoris edidit seneca missum ad se natalem conquestumque nomine pisonis quod a uisendo eo prohiberetur seque rationem ualetudinis et amorem quietis excusauisse respondit cur salutem priuati hominis incolumitati suae anteferret causam non habuisse nec sibi promptum in adulationes ingenium idque nulli magis gnarum quam neroni qui saepius libertatem senecae quam seruitium expertus esset ubi haec a tribuno relata sunt poppaea et tigellino coram quod erat saeuienti principi intimum consiliorum interrogat an seneca uoluntariam mortem pararet tum tribunus nulla pauoris signa nihil triste in uerbis eius aut uultu deprensum confirmauit ergo regredi et indicere mortem iubetur tradit fabius rusticus non eo quo uenerat intinere redi sse t ribunum sed flexisse ad faenium praefectum et expositis caesaris iussis an obtemperaret interrogauisse monitumque ab eo ut exsequeretur fatali omnium ignauia nam et siluanus inter coniuratos erat augebatque scelera in quorum ultionem consenserat uoci tamen et adspectui pepercit intromisitque ad senecam unum ex centurionibus qui necessitatem ultimam denuntiaret ille interritus poscit testamenti tabulas ac denegante centurione conuersus ad amicos quando meritis eorum referre gratiam prohoberetur quod unum iam et tamen pulcherrimum habeat imaginem uitae suae relinquere testatur cuius si memores essent bonarum artium famam tam constantis amicitiae etium laturos simul lacrimas eorum modo sermone modo intentior in modum coercentis ad firmitudinem reuocat rogitans ubi praecepta sapientiae ubi tot per annos meditata ratio aduersum imminentia cui enim ignaram fuisse saeuitiam neronis neque aliud superesse post matrem fratremque interfectos quam ut educatoris praeceptorisque necem adiceret ubi haec atque talia uelut in commune disseruit complectitur uxorem et paululum aduersus praesentem fortitudinem mollitus rogat oratque temperaret dolori neu aeternum susciperet sed in contemplatione uitae per uirtutem actae desiderium mariti solaciis honestis toleraret illa contra sibi quoque destinatam mortem adseuerat manumque percussoris exposcit tum seneca gloriae eius non aduersus simul amore ne sibi unice dilectam ad iniurias relinqueret uitae inquit delenimenta monstraueram tibi tu mortis decus mauis non inuidebo exemplo sit huius tam fortis exitus constantia penes utrosque par claritudinis plus in tuo fine post quae eodem ictu brachia ferro exsoluunt seneca quoniam senile corpus et parco uictu tenuatum lenta effugia sanguini praebebat crurum quoque et poplitum uenas abrumpit saeuisque cruciatibus defessus ne dolore suo animum uxoris infringeret atque ipse uisendo eius tormenta ad impatientiam delaberetur suadet in aliud cubiculum abscedere et nouissimo quoque momento suppeditante eloquentia aduocatis scriptoribus pleraque tradidit quae in uulgus edita eius uerbis inuertere supersedeo at nero nullo in paulinam proprio odio ac ne glisceret inuidia crudelitas iubet inhiberi mortem hortantibus militibus serui libertique obligant brachia premunt sanguinem incertum an ignarae nam ut est uulgus ad deteriora promptum non defuere qui crederent donec implacabilem neronem timuerit famam sociatae cum marito mortis petiuisse deinde oblata mitiore spe blandimentis uitae euictam cui addidit paucos postea annos laudabili in maritum memoria et ore ac membris in eum pallorem albentibus ut ostentui esset multum uitalis spiritus egestum seneca interim durante tractu et lentitudine mortis statium annaeum diu sibi amicitiae fide et arte medicinae probatum orat prouisum pridem uenenum quo d amnati publico atheniensium iudicio exstinguerentur promeret adlatumque hausit frustra frigidus iam artus et cluso corpore aduersum uim ueneni postremo stagnum calidae aquae introiit respergens proximos seruorum addita uoce libare se liquorem illum ioui liberatori exim balneo inlatus et uapore eius exanimatus sine ullo funeris sollemni crematur ita codicillis praescripserat cum etiam tum praediues et praepotens supremis suis consuleret fama fuit subrium flauum cum centurionibus occulto consilio neque tamen ignorante seneca destinauisse ut post occisum opera pisonis neronem piso quoque interficeretur tradereturque imperium senecae quasi insonti et claritudine uirtutum ad summum fastigium delecto quin et uerba flaui uulgabantur non referre dedecori si citharoedus demoueretur et tragoedus succederet quia ut nero cithara ita piso tragico ornatu canebat ceterum militaris quoque conspiratio non ultra fefellit accensis quoque indicibus ad prodendum faenium rufum quem eundem conscium et inquisitorem non tolerabant ergo instanti minitantique renidens scaeuinus neminem ait plura scire quam ipsum hortaturque ultro redderet tam bono principi uicem non uox aduersum ea faenio non silentium sed uerba sua praepediens et pauoris manifestus ceterisque ac maxime ceruario proculo equite romano ad conuincendum eum conisis iussu imperatoris a cassio milite qui ob insigne corporis robur adstabat corripitur uinciturque mox eorundem indicio subrius flauus tribunus peruertitur primo dissimilitudinem morum ad defensionem trahens neque se armatum cum inermibus et effeminatis tantum facinus consociaturum dein postquam urgebatur confessionis gloriam amplexus interrogatusque a nerone quibus causis ad obliuionem sacramenti processisset oderam te inquit nec quisquam tibi fidelior militum fuit dum amari meruisti odisse coepi postquam parricida matris et uxoris auriga et histrio et incendiarius extitisti ipsa rettuli uerba quia non ut senecae uulgata erant nec minus nosci decebat militaris uiri sensus incomptos et ualidos nihil in illa coniuratione grauius auribus neronis accidisse constitit qui ut faciendis sceleribus promptus ita audiendi quae faceret insolens erat poena flaui ueianio nigro tribuno mandatur is proximo in agro scrobem effodi iussit quam flauus ut humilem et angustam increpans circumstantibus militibus ne hoc quidem inquit ex disciplina admonitusque fortiter protendere ceruicem utinam ait tu tam fortiter ferias et ille multum tremens cum uix duobus ictibus caput amputauisset saeuitiam apud neronem iactauit sesquiplaga interfectum a se dicendo proximum constantiae exemplum sulpicius asper centurio praebuit percunctanti neroni cur in caedam suam conspirauisset breuiter respondens non aliter tot flagitiis eius subueniri potuisse tum iussam poenam subiit nec ceteri centuriones in perpetiendis suppliciis degenerauere at non faenio rufo par animus sed lamentationes suas etiam in testamentum contulit opperiebatur nero ut uestinus quoque consul in crimen traheretur uiolentum et infensum ratus sed ex coniuratis consilia cum uestino non miscuerant quidam uetustis in eum simultatibus plures quia praecipitem et insociabilem credebant ceterum neroni odium aduersus uestinum ex intima sodalitate coeperat dum hic ignauiam principis penitus dognitam despicit ille ferociam amici metuit saepe asperis facetiis inlusus quae ubi multum ex uero traxere acrem sui memoriam relinquunt accesserat repens causa quod uestinus statiliam messalinam matrimonio sibi iunxerat haud nescius inter adulteros eius et caesarem esse igitur non crimine non accusatore existente quia speciem iudicis induere non poterat ad uim dominationis conuersus gerellanum tribunum cum cohorte militum immittit iubetque praeuenire conatus consulis occupare uelut arcem eius opprimere delectam iuuentutem quia uestinus imminentes foro aedes decoraque seruitia et pari aetate habebat cuncta eo die munia consulis impleuerat conuiuiumque celebra bat nihil metuens an dissimulando metu cum ingressi milites uocari eum a tribuno dixere ille nihil demoratus exsurgit et omnia simul properantur clauditur cubiculo praesto est medicus abscinduntur uenae uigens adhuc balneo infertur calida aqua mersatur nulla edita uoce qua semet miseraretur circumdati interim custodia qui simul discubuerant nec nisi prouecta nocte omissi sunt postquam pauorem eorum ex mensa exitium opperientium et imaginatus et inridens nero satis supplicii luisse ait pro epulis consularibus exim annaei lucani caedem imperat is profluente sanguine ubi frigescere pedes manusque et paulatim ab extremis cedere spiritum feruido adhuc et compote mentis pectore intellegit recordatus carmen a se compositum quo uulneratum militem per eius modi mortis imaginem obisse tradiderat uersus ipsos rettulit eaque illi suprema uox fuit senecio posthac et quintianus et scaeuinus non ex priore uitae mollitia mox reliqui coniuratorum periere nullo facto dictoue memorando sed compleri interim urbs funeribus capitoliam uictimis alius filio fratre alius aut propinquo aut amico interfectis agere grates dies ornare lauru domum genua ipsius aduolui et dextram osculis fatigare atque ille gaudium id credens antonii natalis et ceruarii proculi festinata indicia impunitate remuneratur milichus praemiis ditatus conseruatoris sibi nomen graeco eius rei uocabulo adsumpsit e tribunis gauius siluanus quamuis absolutus sua manu cecidit statius proxumus ueniam quam ab imperatore acceperat uanitate exitus conrupit exuti dehinc tribunatu pompeius gaius martialis flauius nepos statius domitius quasi principem non quidem odissent sed tamen ex istimarentur nouio prosco per amicitiam senecae et glitio gallo atque annio pollioni infamatis magis quam conuictis data exilia priscum artoria flaccilla coniux comitata est gallum egnatia maximilla magnis primum et integris opibus post ademptis quae utraqe gloriam eius auxere pellitur et rufrius crispinus occasione coniurationis sed neroni inuisus quod poppaeam quondam matrimonio tenuerat uerginium flauum et musonium rufum claritudo nominis expulit nam uerginius studia iuuenum eloquentia musonius praeceptis sapientiae fouebat cluuidieno quieto iulio agrippae blitio catulino petronio prisco iulio altino uelut in agmen et numerum aegaei maris insulae permittuntur at ca edicia uxor scaeuini et caesennius maximus italia prohibentur reos fuisse se tantum poena experti acilia mater annaei lucani sine absolutione sine supplicio dissimulata quibus perpetratis nero et contione militum habita bina nummum milia uiritim manipularibus diuisit addiditque sine pretio frumentum quo ante ex modo annonae utebantur tum quasi gesta bello expositurus uocat senatum et triumphale decus petronio turpi liano consulari cocceio neruae praetori designato tigellino praefecto praetorii tribuit tigellinum et neruam ita extollens ut super triumphales in foro imagines apud palatium quoque effigies eorum sisteret consularia insignia nimphidio sabino decrecta de quo qu ia nunc primum oblatus est pauca repetam nam et ipse pars romanarum cladium erit igitur matre libertine ortus quae corpus decorum inter seruos libertosque principum uulgauerat ex c caesare se genitum ferebat quoniam forte quadam habitu procerus et toruo uultu erat siue c caesar scortorum quoque cupiens etiam matri eius inlusit sed nero uocato senatu oratione inter patres habita edictum apud populum et conlata in libros indicia confessionesque damnatorum adiunxit etenim crebro uulgi rumore lacerabatur tamquam uiros claros et insontes ob inuidiam aut metum extinxisset ceterum coeptam adultamque et reuictam coniurationem neque tunc dubitauere quibus uerum noscendi cura erat et fatentur qui post interitum neronis in urbem regressi sunt at in senatu