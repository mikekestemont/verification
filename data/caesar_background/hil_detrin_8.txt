confidendum prudentia humana ut perfectum se quis putet sapere quod sapiat et in eo arbitretur absolutae rationis summam contineri quod ipsa mente pertractans aequabili undique apud se existimet ueritatis opinione constare non enim concipiunt imperfecta perfectum neque quod ex alio subsistit absolute uel auctoris sui potest intelligentiam obtinere uel propriam se quidem in eo tantum quod est sentiens caeterum ulterius sensum suum quam sibi constituta sit natura non tendens motum enim suum non sibi debet sed auctori et idcirco id quod in aliud ex auctore subsistit imperfectum sibi est dum constat aliunde et necesse est ut in quo se perfectum putet sapere desipiat quia naturae suae non moderans necessitatem et omnia infirmitatum suarum existimans terminis contineri falso iam sapientiae nomine gloriatur quia sapere sibi ultra sensus sui non liceat potestatem et quam infirmum subsistendi est uirtute tam sensus sit atque ob id imperfectae naturae substitutio perfecti sensus sapientiam obtinere se glorians stultae sapientiae irridetur opprobrio apostolo dicente non enim misit me christus baptizare sed euangelizare non in sermone sapientiae ne inanis fiat crux christi uerbum enim crucis stultitia est his qui pereunt iis autem qui saluantur uirtus dei est scriptum est enim perdam sapientiam sapientium et intellectum intelligentium reprobabo ubi sapiens ubi scriba ubi conquisitor huius saeculi nonne stultam fecit deus sapientiam huius mundi quoniam quidem in sapientia dei non cognouit mundus per sapientiam deum decreuit deus per stultitiam praedicationis saluare credentes quoniam iudaei signa petunt et graeci sapientiam quaerunt nos autem praedicamus christum iesum crucifixum iudaeis quidem scandalum gentibus autem stultitiam ipsis autem uocatis iudaeis et graecis christum dei uirtutem et dei sapientiam quia quod infirmum est dei fortius est hominibus et quod stultum est dei sapientius est hominibus omnis itaque infidelitas stultitia est quia imperfecti sensus sui usa sapientia dum omnia infirmitatis suae opinione moderatur putat effici non posse quod non sapit causa enim infidelitatis de sententia est infirmitatis dum gestum esse quis non putat quod geri non posse definiat stultitia sapiens fidelium et idcirco apostolus sciens naturae humanae imperfectam cogitationem hoc solum putare in ueri ratione esse quod saperet ait non in sermone se sapientiae praedicare ne praedicationis suae inanis esset assertio ac ne stultitiae esse praedicator existimaretur adiecit uerbum crucis stultitiam esse pereuntibus quia eam solam infideles prudentiam crederent esse quam saperent et cum nihil nisi intra infirmitatis suae saperent naturam eam quae sola dei perfecta sapientia est putarent esse stultitiam per quod in ea ipsa infirmis sapientiae suae opinione desiperent ergo quidquid pereuntibus stultitia est hoc iis qui saluantur dei uirtus est quia nihil naturalis sensus sui infirmitate moderantur sed diuinae potestatis efficientiam secundum infinitatem coelestis uirtutis expendunt et idcirco sapientiam sapientium et intelligentiam intelligentium deus improbat quia per opinionem stultitiae humanae credentibus salus tribuitur dum et infideles quae extra sensum suum sunt stulta esse decernunt et fideles potestati ac uirtuti dei omnia largiendae sibi salutis suae sacramenta permittunt non ergo sunt stulta quae dei sunt sed humanae naturae insipiens prudentia est quae a deo suo aut signa aut sapientiam ad fidem postulet et iudaeorum quidem est postulare signa quia in dei nomine per legis familiaritatem non admodum rudes crucis scandalo commouentur graecorum autem est sapientiam poscere quia gentili ineptia humanaque prudentia rationem sublati in crucem dei quaerant quae quia secundum sensum naturae infirmis occulta in sacramento sit fit stultitia infidelis cum quod naturaliter mens imperfecta non concipit id extra prudentiae causam esse decernat sed ob hanc imprudentem mundi sapientiam quae per dei sapientiam deum ante nesciuit id est per hanc magnificentiam mundi ac tam sapienter instituti opificii ornatum creatoris sui non est uenerata sapientiam placuit deo praedicatione stultitiae saluos facere credentes id est crucis fide aeternitatem mortalibus prouenire ut confusa humanae sententiae opinione ibi salus reperiretur ubi creditur esse stultitia christus enim qui stultitia gentibus et iudaeis scandalum est dei uirtus deique sapientia est quia quae sensu humano infirma in dei rebus et stulta existimantur haec prudentiae uirtutique terrenae et sapientiae et potestatis ueritate praecellant de dei rebus non suo sensu sed fide decernendum nihil igitur in diuinis effectibus humanae mentis opinione tractandum est neque de creatore suo opificii ipsius materia decernat assumenda autem nobis est stultitia ut sapientiam sumamus non imprudentiae sensu sed naturae nostrae conscientia ut quod cogitationis terrenae ratio non concipit id nobis rursum ratio diuinae uirtutis insinuet cum enim recognita stultitiae nostrae intelligentia imperitiam naturalis in nobis imprudentiae senserimus tum per diuinae sapientiae prudentiam ad dei sapientiam imbuemur cum sine modo uirtutes dei ac potestatem metiamur cum naturae dominum non intra naturales leges cohibeamus cum hoc solum de deo bene credi intelligamus ad quod de se credendum ipse sibi nobiscum et testis et auctor exsistat catholicorum simplicitatem aduersus arianorum astus munire aggreditur eam ob rem quae illorum de christo sit sententia exponit tum defendit filium patri homousion ac semper fuisse et a prauis sensibus quibus necessarias illas uoces supprimere tentant ecclesiam abhorrere declarat allatis deinde uariis scripturae testimoniis quibus filium a naturae diuinae possessione exclusum esse ueteratorie insinuant integram exhibet fidei professionem quam arius alexandria pulsus aliique ipsius partibus addicti ad alexandrum antistitem miserunt huius deinceps primam partem his maxime nixam uerbis audi israel dominus deus tuus unus est quasi nimirum iis moises deum non modo natura sed et persona unum praedicarit multis refutat ostenditque tum ex creatione mundi tum ex pluribus uisis factis agar abrahae iacob et moisi tum etiam ex prophetarum testimoniis ac nominatim moisi psalmographi oseae esaiae ac baruch siue ut uocat ieremiae deum etsi natura unum non tamen esse solitarium sed filium habere qui cum ipso diuinitatis et nomen obtineat et naturam de uisis in eo expositis quaedam obseruanda quia uero huius ac subsequentis libri argumenta pleraque nituntur uisis patriarcharum operae pretium est nonnulla de iis praefari constans apud ueteres uidetur opinio filium ab initio mundi uariis se modis hominibus spectabilem praebuisse hoc diserte docent iustinus martir irenaeus origenes theophilus antioch clemens alexandr tertullianus ciprianus patres antiocheni concilii contra paulum samosat ut mittamus faustinum presbiterum ambrosium leonem aliosque plurimos sed ne ab iis quidem hoc negatum est qui ario fauebant idipsum passim praedicat eusebius in lib dem eu et sirmiense concilium contra photinum eos anathemate damnat qui aliter senserint sed cum in hac doctrina fraudem moliti sint ariani ut filium qui uisibilis ac uisus sit a patre inuisibili natura dissimilem praedicarent alte retinendum sanctos patres ita deum uisum asseruisse ut cum augustino lib ii contra maximinum cap n senserint diuinitatem non per substantiam suam in qua inuisibilis et immutabilis est sed per creaturam sibi subiectam mortalium oculis apparuisse cum uoluit ac ne peregrina huc adsciscamus locuples huius rei testis est hilarius lib xii n et certe inquit qui ante angelus nunc etiam homo est ne naturalem hanc esse dei speciem diuersitas huius ipsius assumptae creationis pateretur intelligi adest autem iacob etiam usque ad luctae complexum in habitu humano sed idem postea et moisi esse ignis ostenditur ut naturae creatae tum potius ad speciem quam ad substantiam naturae fidem disceres acute augustinus epist alias cxii nunc cxluii num in illa moisi uerba si inueni gratiam ante te ostende mihi temetipsum quid ergo inquit ille non erat ipse si non esset ipse non ei diceret ostende mihi temetipsum sed ostende deum et tamen si eius naturam substantiamque conspiceret multo minus diceret ostende mihi temetipsum ipse ergo erat in ea specie qua apparere uoluerat non autem ipse apparebat in natura propria quam moises uidere cupiebat si ex proximis scripturae uerbis ipsum deum a moise uisum augustinus recte asseruit pari ratione concedendum est ipsum deum eidem moisi in rubo dixisse ego sum deus abraham etc uerumque deum agar allocutam esse cui clamauit tu deus qui adspexisti me neque hoc etiam negantii patres qui in uisis illis ueros angelos adstitisse arbitrantur non enim existimant angelos illos dei ac domini nomen sibi attribuisse quia ut legati dei ac domini nomine loquebantur quis enim legatus regis imperatoris aut principis sibi arroget nomen cuius personam repraesentat sed ideo potius quod deus ipse in illis loquebatur hoc diserte docet athanasius or iu cont arian pag is quidem qui sentiebatur oculis angelus erat sed deus in angelo loquebatur nam quemadmodum in columna nubis uerba ad moisen in tabernaculo faciebat ita quoque in angelis apparebat loquens deus ita et hieronimus cap iii ad gal quod autem ait lex ordinata per angelos hoc uult intelligi quod in omni ueteri testamento ubi angelus primum uisus refertur et postea quasi deus loquens inducitur angelus quidem uere ex ministris pluribus quicumque sit uisus sed in illo mediator loquatur qui dicat ego sum deus abraham his accedit augustinus l ii contra maximin cap n quaero inquit quis apparuerit moisi in igne quando rubus inflammabatur et non urebatur quamquam et illic angelum apparuisse scriptura ipsa declarat in angelo autem deum fuisse quis dubitet iuxta hos gregorius papa praef in iob c angelus qui moisi apparuisse dicitur modo angelus modo deus memoratur angelus uidelicet propter hoc quod exterius loquendo seruiebat dominus autem dicitur quia interius praesidens loquendi efficaciam ministrabat cum ergo loquens exterius ab interiori regitur et per obsequium angelus et per inspirationem dominus nominatur concedit praeterea augustinus lib ii contra maximinum c n angelis illis licuisse dei ac domini se nomine commendare propter prophetiam futura nuntiantem quia nimirum christus qui deus ac dominus est in illis figuratus sit sic et irenaeus lib u c praediximus quoniam abraham et reliqui prophetae prophetice uidebant eum id quod futurum erat per uisionem prophetantes sed quouis modo intelligantur illa uisa stat prope eadem uis argumentorum quae ex illis hilarius conficit tria in haereticos praemittenda ueritatis assertioni quamquam anterioribus libellis quos iam pridem conscripsimus absolute cognitum existimemus fidem nos et confessionem patris et filii et spiritus sancti ex euangelicis atque apostolicis institutis obtinere neque quidquam nobis cum haereticis posse esse commune quippe illis diuinitatem domini nostri iesu christi sine modo et ratione et metu abnegantibus tamen etiam his libellis quaedam necessario fuerunt comprehendenda ut omnibus fallaciis eorum et impietatibus editis absolutior fieret cognitio ueritatis et primum cognoscendum est quae doctrinae eorum temeritas sit quodue irreligiositas periculum dehinc quid aduersum fidem apostolicam cui nos congruimus habeant sententiae quidue dicere soleant e contrario quaue uerborum ambiguitate simplicitati audientium illudant postremo qua intepretationum suarum arte ueritatem diuinorum dictorum uirtutemque corrumpant uerbis humanis res diuinas non bene explicari non ignoramus autem ad res diuinas explicandas neque hominum elocutionem neque naturae humanae comparationem posse sufficere quod enim inenarrabile est significantiae alicuius finem et modum non habet et quod spiritale est id a specie corporalium exemploque diuersum est tamen cum de naturis coelestibus sermo est illa ipsa quae sensu mentium continentur usu communis et naturae et sermonis sunt eloquenda non utique dignitati dei congrua sed ingenii nostri imbecillitati necessaria rebus scilicet uerbisque nostris ea quae et sentimus et intelligimus locuturi atque haec sicut primo libello num testati sumus nunc quoque idcirco a nobis commemorata sunt ut cum aliquid ex humanis comparationibus proferimus non secundum naturas corporales de deo sentire credamur nec passionibus nostris spiritalia comparare sed potius rerum uisibilium speciem ad intelligentiam inuisibilium protulisse haereticorum opiniones de dei filio aiunt namque haeretici non ex deo esse christum id est filium non ex patre natum neque deum ex natura sed ex constitutione esse adoptionem scilicet eius in nomine quia sicut plures deo filii ita et hic filius sit dehinc liberalitatem in dignitate quia sicut dii plures sunt ita et hic deus sit indulgentiore tamen in eo et adoptionis et nuncupationis affectu ut et prae ca eteris sit adoptatus et adoptiuis aliis maior ipse sit filiis et excellentius cunctis naturis creatus creaturis ipse caeteris praestet aiunt etiam quidam eorum dei omnipotentiam confitentes in similitudinem eum dei creatum et ex nihilo ut caetera in aeterni illius creatoris sui imaginem constitisse uerbo uidelicet de non exstantibus iussum esse subsistere deo potente similitudinem sui ex nihilo coaptare homousion ob sensus prauos respuere se confingunt qui illi sensus quin etiam id adiiciunt cum unius substantiae patrem et filium esse audiunt ab anterioribus episcopis praedicatum ut id subtiliter per speciem haereticae opinionis infirment dicentes eos uerbi huius significationem id est unius substantiae quod graece dicitur hoc sensu usurpare atque eloqui tamquam ipse sit pater qui et filius ex infinitate uidelicet sua protensus in uirginem ex qua corpus assumens sibi in eo corpore quod assumpsit filii nomen addiderit et haec quidem de homousio eorum falsitas prima est sequens illa est quod affirment id enuntiationem homousii significare quod rei anterioris atque alterius communio sit duobus et tamquam prior substantia uel usia materiae alicuius exstiterit quae participata duobus et in utroque consumpta utrumque illum et naturae anterioris et rei esse testetur unius atque idcirco improbare se homousii aiunt confessionem quod enuntiatio eius neque filium a patre distinguat et posteriorem patrem materia quae sibi cum filio sit communis ostendat tertio quoque hanc improbandi homousii causam comminiscuntur quod secundum uerbi huius significationem ex diuisione paternae substantiae esse filius existimetur tamquam desectus ex eo fuerit ita ut in duos sit res una diuisa et ideo substantiae dicantur unius quia portio desecta de toto in natura ea sit unde desecta est nec posse in deum cadere diuisionis passionem quia et demutabilis erit si imminutioni per diuisionem fiat obnoxius et imperfectus efficietur perfectionis suae in portionem alteram decedente substantia filium semper esse cur negent nec non in eo se eleganter doctrinae propheticae sed et euangelicae atque apostolicae posse existimant contraire ut filii natiuitatem intra tempora praedicent cum enim uitiose a nobis asserant dici filium semper fuisse necesse est excludendo quod semper fuerit natiuitatem eius confiteantur ex tempore si enim non semper fuit erit tempus quo non fuit et si est tempus quo non fuit erit ante eum tempus quia qui non semper est esse coepit ex tempore qui autem caret tempore non potest eo carere quod semper est respuere se autem id quod semper filius fuerit ob eam causam affirmant ne per id quod semper fuit sine natiuitate esse credatur tamquam per id quod semper fuisse dicitur innascibilis praedicetur nec homousion nec semper esse filium sensibus relatis admittit ecclesia o stultos atque impios metus et irreligiosam de deo sollicitudinem haec quae in homousii significatione et in eo quod semper filius esse dicitur arguuntur ecclesia abominatur respuit damnat nouit enim unum deum ex quo omnia nouit et unum dominum nostrum iesum christum per quem omnia unum ex quo et unum per quem ab uno uniuersorum originem per unum cunctorum creationem in uno ex quo auctoritatem innascibilitatis intelligit in uno per quem potestatem nihil differentem ab auctore ueneratur cum ex quo et per quem ad id quod creatur in his quae creata sunt communis auctoritas sit nouit in spiritu deum spiritum impassibilem et indesecabilem didicit enim a domino spiritui carnem et ossa non esse luc xxiu ne forte cadere in cum corporalium passionum detrimenta credantur nouit unum innascibilem deum nouit et unum unigenitum dei filium confitetur patrem aeternum et ab origine liberum confitetur et filii originem ab aeterno non ipsum ab initio sed ab ininitiabili non per se ipsum sed ab eo qui a nemine semper est natum ab aeterno natiuitatem uidelicet ex paterna aeternitate sumentem caret ergo fides nostra haereticae prauitatis opinione edita namque est sensus nostri professio licet nondum sit ratio professionis exposita tamen ne quid in homousii a