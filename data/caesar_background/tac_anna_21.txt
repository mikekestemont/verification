nec obsidem sed ciuem ire externum ad imperium ac primo laetus germanis aduentus atque eo quod nullis discordiis imbutus pari in omnis studio ageret celebrari coli modo comitatem et temperantiam nulli inuisa saepius uinolentiam ac libidines grata barbaris usurpans iamque apud proximos iam longius clarescere cum potentiam eius suspectantes qui factionibus floruerant discedunt ad conterminos populos ac testificantur adimi ueterem germaniae libertatem et romanas opes insurgere adeo neminem isdem in terris ortum qui principem locum impleat nisi exploratoris flaui progenies super cunctos attollatur frustra arminium praescribi cuius si filius hostili in solo adultus in regnum uenisset posse extimesci infectum alimonio seruitio cultu omnibus externis at si paterna italico mens esset non alium infensius arma contra patriam ac deos penatis quam parentem eius exercuisse his atque talibus magnas copias coegere nec pauciores italicum sequebantur non enim inrupisse ad inuitos sed accitum memorabat quando nobilitate ceteros anteiret uirtutem experirentur an dignum se patruo arminio auo actumero praeberet nec patrem rubori quod fidem aduersus romanos uolentibus germanis sumptam numquam omisisset falso libertatis uocabulum obtendi ab iis qui priuatim degeneres in publicum exitiosi ninil spei nisi per discordias habeant adstrepebat huic alacre uulgus et magno inter barbaros proelio uictor rex dein secunda fortuna ad superbiam prolapsus pulsusque ac rursus langobardorum opibus refectus per laeta per aduersa res cheruscas adflictabat per idem tempus chauci nulla dissensione domi et morte sanquinii alacres dum corbulo aduentat inferiorem germaniam incursauere duce gannasco qui natione canninefas auxiliare stipendium meritus post transfuga leuibus nauigiis praedabundus gallorum maxime oram uastabat non ignarus ditis et imbellis esse at corbulo prouinciam ingressus magna cum cura et mox gloria cui principium illa militia fuit triremis alueo rheni ceteras nauium ut quaeque habiles per aestuaria et fossas adegit luntribusque hostium depressis et exturbato gannasco ubi praesentia satis composita sunt legiones operum et laboris ignauas populationibus laetantis ueterem ad morem reduxit ne quis agmine decederet nec pugnam nisi iussus iniret stationes uigiliae diurna nocturnaque munia in armis agitabantur feruntque militem quia uallum non accinctus atque alium quia pugione tantum accinctus foderet morte punitos quae nimia et incertum an falso iacta originem tamen e seueritate ducis traxere intentumque et magnis delictis inexorabilem scias cui tantum asperitatis etiam aduersus leuia credebatur ceterum is terror milites hostisque in diuersum adfecit nos uirtutem auximus barbari ferociam infregere et natio frisiorum post rebellionem clade l apronii coeptam infensa aut male fida datis obsidibus consedit apud agros a corbulone descriptos idem senatum magistratus leges imposuit ac ne iussa exuerent praesidium immuniuit missis qui maiores chaucos ad deditionem pellicerent simul gannascum dolo adgrederentur nec inritae aut degeneres insidiae fuere aduersus transfugam et uiolatorem fidei sed cacde eius motae chaucorum mentes et corbulo semina rebellionis praebebat ut laeta apud plerosque ita apud quosdam sinistra fama cur hostem conciret aduersa in rem publicam casura sin prospere egisset formidolosum paci uirum insignem et ignauo principi praegrauem igitur claudius adeo nouam in germanias uim prohibuit ut referri praesidia cis rhenum iuberet iam castra in hostili solo molienti corbuloni eae litterae redduntur ille re subita quamquam multa simul offunderentur metus ex imperatore contemptio ex barbaris ludibrium apud socios nihil aliud prolocutus quam beatos quondam duces romanos signum receptui dedit ut tamen miles otium exueret inter mosam rhenumque trium et uiginti milium spatio fossam perduxit qua incerta oceani uitarentur insignia tamen triumphi indulsit caesar quamuis bellum negauisset nec multo post curtius rufus eundem honorem adipiscitur qui in agro mattiaco recluserat specus quaerendis uenis argenti unde tenuis fructus nec in longum fuit at legionibus cum damno labor effodere riuos quaeque in aperto grauia humum infra moliri quis subactus miles et quia pluris per prouincias similia tolerabantur componit occultas litteras nomine exercituum precantium imperatorem ut quibus permissurus esset exercitus triumphalia ante tribueret de origine curtii rufi quem gladiatore genitum quidam prodidere neque falsa prompserim et uera exequi pudet postquam adoleuit sectator quaestoris cui africa obtigerat dum in oppido adrumeto uacuis per medium diei porticibus secretus agitat oblata ei species muliebris ultra modum humanum et audita est uox tu es rufe qui in hanc prouinciam pro consule uenies tali omine in spem sublatus degressusque in urbem largitione amicorum simul acri ingenio quaesturam et mox nobilis inter candidatos praeturam principis suffragio adsequitur cum hisce uerbis tiberius dedecus natalium eius uelauisset curtius rufus uidetur mihi ex se natus longa post haec senecta et aduersus superiores tristi adulatione adrogans minoribus inter pares difficilis consulare imperium triumphi insignia ac postremo africam obtinuit atque ibi defunctus fatale praesagium impleuit interea romae nullis palam neque cognitis mox causis cn nonius eques romanus ferro accinctus reperitur in coetu salutantum principem nam postquam tormentis dilaniabatur de se non infitiatus conscios non edidit in certum an occultans isdem consulibus p dolabella censuit spectaculum gladiatorum per omnis annos celebrandum pecunia eorum qui quaesturam adipiscerentur apud maiores uirtutis id praemium fuerat cunctisque ciuium si bonis artibus fiderent licitum petere magistratus ac ne aetas quidem distinguebatur quin prima iuuenta consulatum et dictaturas inirent sed quaestores regibus etiam tum imperantibus instituti sunt quod lex curiata ostendit ab l bruto repetita mansitque consulibus potestas deligendi donec cum quoque honorem populus mandaret creatique primum ualerius potitus et aemilius mamercus sexagesimo tertio anno post tarquinios exactos ut rem militarem comitarentur dein gliscentibus negotiis duo additi qui romae curarent mox duplicatus numerus stipendiaria iam italia et accedentibus prouinciarum uectigalibus post lege sullae uiginti creati supplendo senatui cui indicia tradiderat et quamquam equites iudicia reciperauissent quaestura tamen ex dignitate candidatorum aut facilitate tribuentium gratuito concedebatur donec sententia dolabellae uelut uenundaretur a uitellio l uipstano consulibus cum de supplendo senatu agitaretur primoresque galliae quae comata appellatur foedera et ciuitatem romanam pridem adsecuti ius adipiscendorum in urbe honorum expeterent multus ea super re uariusque rumor et studiis diuersis apud principem certabatur adseuerantium non adeo aegram italiam ut senatum suppeditare urbi suae nequiret suffecisse olim indigenas consanguineis populis nec paenitere ueteris rei publicae quin adhuc memorari exempla quae priscis moribus ad uirtutem et gloriam romana indoles prodiderit an parum quod ueneti et insubres curiam inruperint nisi coetus alienigenarum uelut captiuitas inferatur quem ultra honorem residuis nobilium aut si quis pauper e latio senator foret oppleturos omnia diuites illos quorum aui proauique hostilium nationum duces exercitus nostros ferro uique ceciderint diuum iulium apud alesiam obsederint recentia haec quid si memoria eorum moreretur qui sub capitolio et arce romana manibus eorundem perissent satis fruerentur sane uocabulo ciuitatis insignia patrum decora magistratuum ne uulgarent his atque talibus haud permotus princeps et statim contra disseruit et uocato senatu ita exorsus est maiores mei quorum antiquissimus clausus origine sabina simul in ciuitatem romanam et in familias patriciorum adscitus est hortantur uti paribus consiliis in re publica capessenda transferendo huc quod usquam egregium fuerit neque enim ignoro iulios alba coruncanios camerio porcios tusculo et ne uetera scrutemur etruria lucaniaque et omni italia in senatum accitos postremo ipsam ad alpis promotam ut non modo singuli uiritim sed terrae gentes in nomen nostrum coalescerent tunc solida domi quies et aduersos externa floruimus cum transpadani in ciuitatem recepti cum specie deductarum per orbem terrae legionum additis prouincialium ualidissimis fesso imperio subuentum est num paenitet balbos ex hispania nec rninus insignis uiros e gallia narbonensi transiuisse manent posteri eorum nec amore in hanc patriam nobis concedunt quid aliud exitio lacedaemoniis et atheniensibus fuit quamquam armis pollerent nisi quod uictos pro alienigenis arcebant at conditor nostri romulus tantum sapientia ualuit ut plerosque populos eodem die hostis dein ciuis habuerit aduenae in nos regnauerunt libertinorum filiis magistratus mandare non ut plerique falluntur repens sed priori populo factitatum est at cum senonibus pugnauimus scilicet uulcsi et aequi numquam aduersam nobis aciem instruxere capti a gallis sumus sed et tuscis obsides dedimus et samnitium iugum subiimus ac tamen si cuncta bella recenseas nullum breuiore spatio quam aduersus gallos confectum continua inde ac fida pax iam moribus artibus adfinitatibus nostris mixti aurum et opes suas inferant potius quam separati habeant omnia patres conscripti quae nunc uetustissima creduntur noua fuere plebeii magistratus post patricios latini post plebeios ceterarum italiae gentium post latinos inueterascet hoc quoque et quod hodie exemplis tuemur inter exempla erit orationem principis secuto patrum consulto primi aedui senatorum in urbe ius adepti sunt datum id foederi antiquo et quia soli gallorum fraternitatis nomen cum populo romano usurpant isdem diebus in numerum patriciorum adsciuit caesar uetustissimum quemque e senatu aut quibus clari parentes fuerant paucis iam reliquis familiarum quas romulus maiorum et l brutus minorum gentium appellauerant exhaustis etiam quas dictator caesar lege cassia et princeps augustus lege saenia sublegere laetaque haec in rem publicam munia multo gaudio censoris inibantur famosos probris quonam modo senatu depelleret anxius mitem et recens repertam quam ex seueritate prisca rationem adhibuit monendo secum quisque de se consultaret peteretque ius exuendi ordinis facilem eius rei ueniam et motos senatu excusatosque simul propositurum ut iudicium censorum ac pudor sponte cedentium permixta ignominiam mollirent ob ea uipstanus consul rettulit patrem senatus appellandum esse claudium quippe promiscum patris patriae cognomentum noua in rem publicam merita non usitatis uocabulis honoranda sed ipse cohibuit consulem ut nimium adsentantem condiditque lustrum quo censa sunt ciuium quinquagies nouies centena octoginta quattuor milia septuaginta duo isque illi finis inscitiae erga domum suam fuit haud multo post flagitia uxoris noscere ac punire adactus est ut deinde ardesceret in nuptias incestas iam messalina facilitate adulteriorum in fastidium uersa ad incognitas libidines profluebat cum abrumpi dissimulationem etiam silius siue fatali uaecordia an imminentium periculorum remedium ipsa pericula ratus urgebat quippe non eo uentum ut senectam principis opperirentur insontibus innoxia consilia flagitiis manifestis subsidium ab audacia petendum adesse conscios paria metuentis se caelibem orbum nuptiis et adoptando britannico paratum mansuram eandem messalinae potentiam addita securitate si praeuenirent claudium ut insidiis incautum ita irae properum segniter eae uoces acceptae non amore in maritum sed ne silius summa adeptus sperneret adulteram scelusque inter ancipitia probatum ueris mox pretiis aestimaret nomen tamen matrimonii concupiuit ob magnitudinem infamiae cuius apud prodigos nouissima uoluptas est nec ultra expectato quam dum sacrificii gratia claudius ostiam proficisceretur cuncta nuptiarum sollemnia celebrat haud sum ignarus fabulosum uisum iri tantum ullis mortalium securitatis fuisse in ciuitate omnium gnara et nihil reticente nedum consulem designatum cum uxore principis praedicta die adhibitis qui obsignarent uelut suscipiendorum liberorum causa conuenisse atque illam audisse auspicum uerba subisse sacrificasse apud deos discubitum inter conuiuas oscula complexus noctem denique actam licentia coniugali sed nihil compositum miraculi causa uerum audita scriptaque senioribus tradam igitur domus principis inhorruerat maximeque quos penes potentia et si res uerterentur formido non iam secretis conloquiis sed aperte fremere dum histrio cubiculum principis insultauerit dedecus quidem inlatum sed excidium procul afuisse nunc iuuenem nobilem dignitate formae ui mentis ac propinquo consulatu maiorem ad spem accingi nec enim occultum quid post tale matrimonium superesset subibat sine dubit metus reputantis hebetem claudium et uxori deuinctum multasque mortes iussu messalinae patratas rursus ipsa facilitas imperatoris fiduciam dabat si atrocitate criminis praeualuissent posse opprimi damnatam ante quam ream sed in eo discrimen uerti si defensio audiretur utque clausae aures etiam confitenti forent ac primo callistus iam mihi circa necem g caesaris narratus et appianae cacdis molitor narcissus fagrantissimaque eo in tempore gratia pallas agitauere num messalinam secretis minis depellerent amore silii cuncta alia dissimulantes dein metu ne ad perniciem ultro traherentur desistunt pallas per ignauiam callistus prioris quoque regiae peritus et potentiam cautis quam acribus consiliis tutius haberi perstitit narcissus solum id immutans ne quo sermone praesciam criminis et accusatoris faceret ipse ad occasiones intentus longa apud ostiam caesaris mora duas paelices quarum is corpori maxime insueuerat largitione ac promissis et uxore deiecta plus potentiae ostentando perpulit delationem subire exim calpurnia id paelici nomen ubi datum secretum genibus caesaris prouoluta nupsisse messalinam silio exclamat simul cleopatram quae id opperiens adstabat an comperisset interrogat atque illa adnuente cieri narcissum postulat is ueniam in praeteritum petens quod ei uettios plautios dissimulauisset nec nunc adulteria obiecturum ait ne domum seruitia et ceteros fortunae paratus reposceret frueretur immo his set redderet uxorem rumperetque tabulas nuptialis an discidium inquit tuum nosti nam matrimonium silii uidit populus et senatus et miles ac ni propere agis tenet urbem maritus tum potissimumquemque amicorum uocat primumque rei frumentariae praefectum turranium post lusium getam praetorianis impositum percontatur quis fatentibus certatim ceteri circumstrepunt iret in castra firmaret praetorias cohortis securitati ante quam uindictae consuleret satis constat co pauore offusum claudium ut identidem interrogaret an ipse imperii potens an silius priuatus esset at messalina non alias solutior luxu adulto autumno simulacrum uindemiae per domum celebrabat urgeri prela fluere lacus et feminae pellibus accinctae adsultabant ut sacrificantes uel insanientes bacchae ipsa crine fluxo thirsum quatiens iuxtaque silius hedera uinctus gerere cothurnos iacere caput strepente circum procaci choro ferunt uettium ualentem lasciuia in praealtam arborem conisum interrogantibus quid aspiceret respondisse tempestatem ab ostia atrocem siue coeperat ea species seu forte lapsa uox in praesagium uertit non rumor interea sed undique nuntii incedunt qui gnara claudio cuncta et uenire promptum ultioni adferrent igitur messalina lucullianos in hortos silius dissimulando metu ad munia fori digrediuntur ceteris passim dilabentibus adfuere centuriones inditaque sunt uincla ut quis reperiebatur in publico aut per latebras messalina tamen quamquam res aduersae consilium eximerent ire obuiam et aspici a marito quod saepe subsidium habuerat haud segniter intendit misitque ut britannicus et octauia in complexam patris pergerent et uibidiam uirginum uestalium uetustissimam orauit pontificis maximi auris adire clementiam expetere atque interim tribus omnino comitantibusid repente solltudinis eratspatium urbis pedibus emensa uehiculo quo purgamenta hortorum eripiuntur ostiensem uiam intrat nulla cuiusquam misericordia quia flagitiorum deformitas praeualebat trepidabatur nihilo minus a caesare quippe getae praetorii praefecto haud satis fidebant ad honesta seu praua iuxta leui ergo narcissus adsumptis quibus idem metus non aliam spem incolumitatis caesaris adfirmat quam si ius militum uno illo die in aliquem libertorum transferret seque offert suscepturum ac ne dum in urbem uehitur ad paenitentiam a l uitellio et largo caecina mutaretur in eodem gestamine sedem poscit adsumiturque crebra post haec fama fuit inter diuersas principis uoces cum modo incusaret flagitia uxoris aliquando ad memoriam coniugii et infantiam liberorum reuolueretur non aliud prolocutum uitellium quam o facinus o scelus instabat quidem narcissus aperire ambages et ueri copiam facere sed non ideo peruicit quin suspensa et quo ducerentur inclinatura responderet exemploque eius largus caecina uteretur et iam erat in aspectu messalina clamitabatque audiret octauiae et britannici matrem cum obstrepere accusator silium et nuptias referens simul codicillos libidinum indices tradidit quis uisus caesaris auerteret nec multo post urbem ingredienti offerebantur communes liberi nisi narcissus amoueri eos iussisset uibidiam depellere nequiuit quin multa cum inuidia flagitaret ne indefensa coniunx exitio daretur igitur auditurum principem et fore diluendi criminis facultatem respondit iret interim uirgo et sacra capesseret mirum inter haec silentium claudi uitellius ignaro propior omnia liberto oboediebant patefieri domum adulteri atque illuc deduci imperatorem iubet ac primum in uestibulo effigiem patris silii consulto senatus abolitam demonstrat tum quidquid auitum neronibus et drusis in pretium probri cessisse incensumque et ad minas erumpentem castris infert parata contione militum apud quos praemonente narcisso pauca uerba fecit nam etsi iustum dolorem pudor impediebat continuus dehinc cohortium clamor nomina reorum et poenas flagitantium admotusque silius tribunali non defensionem non moras temptauit precatus ut mors acceleraretur eadem constantia et inlustres equites romani cupido maturae necis fuit et titium proculum custodem