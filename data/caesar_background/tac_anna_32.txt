in proelium eliceret at illi uix contuberniis extracti nec aliud quam munimenta propugnabant pars iussu ducis et alii propria ignauia aut corbulonem opperientes ac uis si ingrueret prouisis exemplis caudinae numantinaeque cis neque eandem uim samnitibus italico populo aut hispanis quam parthis romani imperii aemulis ualidam quoque et laudatam antiquitatem quotiens fortuna contra daret saluti consuluisse qua desperatione exercitus dux subactus primas tamen litteras ad uologaesen non supplices sed in modum querentis composuit quod pro armeniis semper romanae dicionis aut subiectis re gi quem imperator delegisset hostilia faceret pacem ex aequo utilem ne praesentia tantum spectaret ipsum aduersus duas legiones totis regni uiribus aduenisse at romanis orbem terrarum reliquum quo bellum iuuarent ad eo uologaeses nihil pro causa sed opperiendos sibi fratres pacorum ac tiridaten rescripsit illum locum tempusque consilio destinatum quid de armenia cernerent adiecisse deos dignum arsacidarum simul ut de legionibus romanis statuerent missi posthac paeto nuntii et regis conloquium petitum qui uasacen praefectum equitatus ire iussit tum paetus lucullos pompeios et si qua c aesa res obtinendae donandaeue armeniae egerant uasaces imaginem retinendi largiendiue penes nos uim penes parthos memorat et multum in uicem disceptato monobazus adiabenus in diem posterum testis iis quae pepigissent adhibetur placuitque liberari obsidio legiones et decedere omnem militem finibus armeniorum castellaque et commeatus parthis tradi quibus perpetratis copia uologaesi fieret mittendi ad neronem legatos interim flumini arsaniae is castra praefluebat pontem imposuit specie sibi illud iter expedientis sed parthi quasi documentum uictoriae iusserant namque iis usui fuit nostri per diuersum iere addidit rumor sub iugum missas legiones et alia ex rebus infaustis quorum simulacrum ab armeniis usurpatum est namque et munimenta ingressi sunt antequam agmen romanum excederet et circumstetere uias captiua olim mancipia aut iumenta adgnoscentes abstrahentesque raptae etiam uestes retenta arma pauido milite et concedente ne qua proelii causa existeret uologaeses armis et corporibus caesorum aggeratis quo cladem nostram testaretur uisu fugientium legionum abstinuit fama moderationis quaerebatur postquam superbiam expleuerat flumen arsaniam elephanto insidens proximus quisque regem ui equorum perrupere quia rumor incesserat pontem cessurum oneri dolo fabricantium sed qui ingredi ausi sunt ualidum et fidum intellexere ceterum obsessis adeo suppeditauisse rem frumentariam constitit ut horreis ignem inicerent contraque prodiderit corbulo parthos inopes copiarum et pabulo attrito relicturos oppugnationem neque se plus tridui itinere afuisse adicit iure iurando paeti cautum apud signa adstantibus iis quos testificando rex misisset neminem romanum armeniam ingressurum donec referrentur litterae neronis an paci adnueret quae ut augendae infamiae composita sic reliqua non in obscuro habentur una die quadraginta milium spatium emensum esse paetum desertis passim sauciis neque minus deformem illam fugientium trepidationem quam si terga in acie uertissent corbulo cum suis copiis apud ripam euphratis obuius non eam speciem insignium et armorum praetulit ut diuersitatem exprobraret maesti manipuli ac uicem commilitonum miserantes ne lacrimis quidem temperare uix prae fletu usurpata consalutatio decesserat certamen uirtutis et ambitio gloriae felicium hominum adfectus sola misericordia ualebat et apud minores magis ducum inter se breuis sermo secutus est hoc conquerente inritum laborem potuisse bellum fuga parthorum finiri ille integra utrique cuncta respondit conuerterent aquilas et iuncti inuaderent armeniam abscessu uologaesis infirmatam non ea imperatoris habere mandata corbulo periculo legionum commotum e prouincia egressum quando in incerto habeantur parthorum conatus siriam repetiturum sic quoque optimam fortunam orandam ut pedes confectus spatiis itinerum alacrem et facilitate camporum praeuenientem equitem adsequeretur exim paetus per cappadociam hibernauit at uologaesi ad corbulonem missi nuntii detraheret castella trans euphraten amnemque ut olim medium faceret ille armeniam quoque diuersis praesidiis uacuam fieri expostulabat et postremo concessit rex dirutaque quae euphraten ultra communiuerat corbulo et armenii sine arbitro relicti sunt at romae tropaea de parthis arcusque medio capitolini montis sistebantur decreta ab senatu integro adhuc bello neque tum omissa dum adspectui consulitur spreta conscientia quin et dissimulandis rerum externarum curis nero frumentum plebis uetustate corruptum in tiberim iecit quo securitatem annonae sustentaret cuius pretio nihil additum est quamuis ducentas ferme naues portu in ipso uiolentia tempestatis et centum alias tiberi subuectas fortuitus ignis absumpsisset tres dein consulares l pisonem ducenium geminum pompeium paulinum uectigalibus publicis praeposuit cum insectatione priorum principum qui grauitate sumptuum iustos reditus anteissent se annuum sexcenties sestertium rei publicae largiri percrebuerat et tempestate prauus mos cum propinquis comitiis aut sorte prouinciarum plerique orbi fictis adoptionibus adsciscerent filios praeturasque et prouincias inter patres sortiti statim emitterent manu quos adoptauerant igitur qui filios genuerant magna cum inuidia senatum adeunt ius naturae labores educandi aduersus fraudem et artes et breuitatem adoptionis enumerant satis pretii esse orbis quod multa securitate nullis oneribus gratiam honores cuncta prompta et obuia haberent sibi promissa legum diu exspectata in ludibrium uerti quando quis sine sollicitudine parens sine luctu orbus longa patrum uota repente adaequaret factum ex eo senatus consultum ne simulata adoptio in ulla parte muneris publici iuuaret ac ne usurpandis quidem hereditatibus prodesset exim claudius timarchus cretensis reus agitur ceteris criminibus ut solent praeualidi prouincialium et opibus nimiis ad iniurias minorum elati una uox eius usque ad contumeliam senatus penetrauerat quod dictitasset in sua potestate situm an proconsulibus qui cretam obtinuissent grates agerentur quam occasionem paetus thrasea ad bonum publicum uertens postquam de reo censuerat prouincia creta depellendum haec addidit usu probatum est patres conscripti leges egregias exempla honesta apud bonos ex delictis aliorum gigni sic oratorum licentia cinciam rogationem candidatorum ambitus iulias leges magistratuum auaritia calpurnia scita pepererunt nam culpa quam poena tempore prior emendari quam peccare posterius est ergo aduersus nouam prouincialium superbiam dignum fide constantiaque romana capiamus consilium quo tutelae sociorum nihil derogetur nobis opinio decedat qualis quisque habeatur alibi quam in ciuium iudicio esse olim quidem non modo praetor aut consul sed priuati etiam mittebantur qui prouincias uiserent et quid de cuiusque obsequio uideretur referrent trepidabantque gentes de aestimatione singulorum at nunc colimus externos et adulamur et quo modo ad nutum alicuius grates ita promptius accusatio decernitur decernaturque et maneat prouincialibus potentiam suam tali modo ostentandi sed laus falsa et precibus expressa perinde cohibeatur quam malitia quam crudelitas plura saepe peccantur dum demeremur quam dum offendimus quaedam immo uirtutes odio sunt seueritas obstinata inuictus aduersum gratiam animus inde initia magistratuum nostrorum meliora ferme et finis inclinat dum in modum candidatorum suffragia conquirimus quae si arceantur aequalibus atque constantius prouinciae regentur nam ut metu repetundarum infracta auaritia est ita uetita gratiarum actione ambitio cohibe bitur magno adsensu celebrata sententia non tamen senatus consultum perfici potuit abnuentibus consulibus ea de re relatum mox auctore principe sanxere ne quis ad concilium sociorum referret agendas apud senatum pro praetoribus proue consulibus grates neu quis ea legatione fungeretur isdem consulibus gimnasium ictu fulminibus conflagrauit effigies in eo neronis ad informe aes liquefacta et motu terrae celebre campaniae oppidum pompei magna ex parte proruit defunctaque uirgo uestalis laelia in cuius locum cornelia ex familia cossorum capta est memmio regulo et uerginio rufo consulibus natam sibi ex poppaea filiam nero ultra mortale gaudium accepit appelauitque augustam dato et poppaea eodem cognomento locus puerperio colonia antium fuit ubi ipse generatus erat iam senatus uterum poppaeae commendauerat dis uotaque publice susceperat quae multiplicata exsolutaque et additae supplicationes templumque fecunditatis et certamen ad exemplar actiacae religionis decretum utque fortunarum effigies aureae in solio capitolini iouis locarentur ludicrum circense ut iuliae genti apud bouillas ita claudiae domitiaeque apud antium ederetur quae fluxa fuere quartum intra mensem defuncta infante rursusque exortae adulationes censentium honorem diuae et puluinar aedemque et sacerdotem atque ipse ut laetitiae it maeroris immodicus egit adnotatum est omni senatu antium sub recentem partum effuso thraseam prohibitum immoto animo praenuntiam imminentis caedis contumeliam excepisse secutam dehinc uocem caesaris ferunt qua reconciliatum se thraseae apud senecam iactauerit ac senecam caesari gratulatum unde gloria egregiis uiris et pericula gliscebant inter quae ueris principio legati parthorum mandata regis uologaesis litterasque in eandem formam attulere se priora et totiens iactata super obtineneda armenia nunc omittere quoniam dii quamuis potentium populorum arbitri possessionem parthis non sine ignominia romana tradidissent nuper clausum tigranen post paetum legionesque cum opprimere posset incolumes dimisisse satis adprobatam uim datum et lenitatis experimentum nec recusaturum tiridaten accipiendo diademati in urbem uenire nisi sacerdotii religione attineretur iturum ad signa et effigies principis ubi legionibus coram regnum auspicaretur talibus uologaesis litteris qui paetus diuersa tamquam rebus integris scribebat interrogatus centurio qui cum legatis aduenerat quo in statu armenia esset omnes inde romanos excessisse respondit tum intellecto barbarorum inrisu qui peterent quod eripuerant consuluit inter primores ciuitatis nero bellum anceps an pax inho nesta placeret nec dubitatum de bello et corbulo militum atque hostium tot per annos gnarus gerendae rei praeficitur ne cuius alterius inscitia rursum peccaretur quia paeti piguerat igitur inriti remittuntur cum donis tamen unde spes fieret non frustra eadem oraturum tiridaten si preces ipse attulisset siriaeque executio c ce stio copiae militares corbuloni permissae et quinta decima legio ducente mario celso e pannonia adiecta est scribitur tetrarchis ac regibus praefectisque et procuratoribus et qui praetorum finitimas prouincias regebant iussis corbulonis obsequi in tantum ferme modum aucta potestate quem populus romanus cn pompeio bellum piraticum gesturo dederat regressum paetum cum grauiora metueret facetiis insectari satis habuit caesar his ferme uerbis ignoscere se statim ne tam promptus in pauorem longiore sollicitudine aegresceret at corbulo quarta et duodecima legionibus quae fortissimo quoque amisso et ceteris exterritis parum habiles proelio uidebantur in siriam translatis sextam inde ac tertiam legiones integrum militem et crebris ac prosperis laboribus exercitum in armeniam ducit addiditque legionem quintam quae per pontum agens expers cladis fuerat simul quintadecimanos recens adductos et uexilla delectorum ex illirico et aegipto quodque alarum cohortiumque et auxiliae regum in unum conducta apud melitenen qua tramittere euphraten parabat tum lustratum rite exercitum ad contionem uocat orditurque magnifica de auspiciis imperatoris rebusque a se gestis aduersa in inscitiam paeti declinans multa acutoritate quae uiro militari pro facundia erat mox iter l lucullo quondam penetratum apertis quae uetustas obsaepserat pergit et uenientes tiridatis bologaesisque de pace legatos haud aspernatus adiungit iis centuriones cum mandatis non immitibus nec enim adhuc eo uentum ut certamine extremo opus esset multa romanis secunda quaedam parthis euenisse documento aduersus superbiam proinde et tiridati conducere intactum uastationibus regnum dono accipere et bologaesen melius societate romana quam damnis mutuis genti parthorum consulturum scire quantum intus discordiarum quamque indomitas et praeferoces nationes regeret contra imperatori suo immotam ubique pacem et unum id bellum esse simul consilio terrorem adicere et megistanas armenios qui primi a nobis defecerant pellit sedibus castella eorum exscindit plana edita ualidos inualidosque pari metu complet non infensum nec cum hostili odio corbulonis nomen etiam barbaris habebatur eoque consilium eius fidum credebant ergo bologaeses neque atrox in summam et quibusdam praefecturis indutias petit tiridates locum diemque conloquio poscit tempus propinquum locus in quo nuper obsessae cum paeto legiones erant barbaris delectus est ob memoriam laetioris ibi rei corbuloni non uitatus ut dissimilitudo fortunae gloriam augeret neque infamia paeti angebatur quod eo maxime patuit quia filio eius tribuno ducere manipulos atque operire reliquias malae pugnae imperauit die pacta tiberius alexander inlustris eques romanus minister bello datus et uini cianum annius gener corbulonis nondum senatoria aetate et pro legato quintae legioni impositus in castra tiridatis uenere honor e eius ac ne metueret insidias tali pignore uiceni dehinc equites adsumpti et uiso corbulone rex prior equo desiluit nec cunctatus corbulo et pedes uterque dexteras miscuere exim romanus laudat iuuenem omissis praecipitibus tuta et salutaria capessentem ille de nobilitate generis multum praefatus cetera temperanter adiungit iturum quippe romam laturumque nouum caesari decus non aduersis parthorum rebus supplicem arsaciden tum placuit tiridaten ponere apud effigiem caesaris insigne regium nec nisi manu neronis resumere et conloquium osculo finitum dein paucis diebus interiectis magna utrimque specie inde eques compositus per turmas et insignibus patriis hinc agmina legionum stetere fulgentibus aquilis signisque et simulacris deum in modum templi medio tribunal sedem curulem et sedes effigiem neronis sustinebat ad quam progressus tiridates caesis ex more uictimis sublatum capiti diadema imagini subiecit magnis apud cunctos animorum motibus quos augebat insita adhuc oculis exercituum romanorum caedes aut obsidio at nunc uersos casus iturum tiridaten ostentui gentibus quanto minus quam captiuum addidit gloriae corbulo comitatem epulasque et rogitante rege causas quotiens nouum aliquid aduerterat ut initia uigiliarum per centurionem nuntiari conuiuium bucina dimitti et structam ante augurale aram subdita face accendi cuncta in maius attolens admiratione prisci moris adfecit postero die spatium orauit quo tantum itineris aditurus fratres ante matremque uiseret obsidem interea filiam tradit litterasque supplices ad neronem et digressus pacorum apud medos uologaesen ecbatanis repperit non incuriosum fratris quippe et propriis nuntiis a corbulone petierat ne quam imaginem seruitii tiridates perferret neu ferrum traderet aut complexu prouincias obtinentium arceretur foribusue eorum adsisteret tantusque ei romae quantus consulibus honor esset scilicet externae superbiae sueto non inerat notitia nostri apud quos uis imperii ualet inania tramittuntur eodem anno caesar nationes alpium maritimarum in ius latii transtulit equitum romanorum locos sedilibus plebis anteposuit apud circum namque ad eam diem indiscreti inibant quia lex roscia nihil nisi de quattuordecim ordinibus sanxit spectacula gladiatorum idem annus habuit pari magnificentia ac priora sed feminarum inlustrium senatorumque plures per arenam foedati sunt c laecanio m licinio consulibus acriore in dies cupidine adigebatur nero promiscas scaenas frequentandi nam adhuc per domum aut hortos cecinerat iuuenalibus ludis quos ut parum celebres et tantae uoci angustos spernebat non tamen romae incipere ausus neapolim quasi graecam urbem delegit inde initium fore ut transgressus in achaiam insignesque et antiquitus sacras coronas adeptus maiore fama studia ciuium eliceret ergo contractum oppidanorum uulgus et quos e proximis coloniis et municipiis eius rei fama ciuerat quique caesarem per honorem aut uarios usus sectantur etiam militum manipuli theatrum neapolitanorum complent illic plerique ut arbitra bantur triste ut ipse prouidum potius et secundis numinibus euenit nam egresso qui adfuerat populo uacuum et sine ullius noxa theatrum collapsum est ergo per compositos cantus grates dis atque ipsam recentis casus fortunam celebrans petiturusque maris hadriae traiectus apud beneuentum interim consedit ubi gladiatorium munus a uatinio celebre edebatur uatinius inter foedissima eius aulae ostenta fuit sutrinae tabernae alumnus corpore detorto facetiis scurrilibus primo in contumelias adsumptus dehinc optimi cuiusque criminatione eo usque ualuit ut gratia pecunia ui nocendi etiam malos praemineret eius minus frequentanti neroni ne inter uoluptates quidem a sceleribus cessabatur isdem quippe illis diebus torquatus silanus mori adigitur quia super iuniae familiae claritudinem diuum augustum abauum ferebat iussi accusatores obicere prodigum largitionibus neque aliam spem quam in rebus nouis esse quin innobiles habere quos ab epistulis et libellis et rationibus appellet nomina summae curae et meditamenta tum intimus quisque libertorum uincti abreptique et cum damnatio instaret brachiorum uenas torquatus interscidit secutaque neronis oratio ex more quamuis sontem et defensioni merito diffisum uicturum tamen fuisse si clementiam iudicis exspectasset nec multo post omissa in praesens achaia causae in incerto fuere urbem reuisit prouincias orientis maxime aegiptum secretis imaginationibus agitans dehinc edicto testificatus non longam sui absentiam et cuncta in re publica perinde immota ac prospera fore super ea profectione adiit capitolium illic ueneratus deos cum uestae quoque templum inisset repente cunctos per artus tremens seu numine exterrente seu facinorum recordatione numquam timore uacuus deseruit inceptum cunctas sibi curas amore patriae leuiores dictitans uidisse maestos ciuium uultus audire secretas querimonias quod tantum itineris aditurus esset cuius ne modicos quidem egressus tolerarent sueti aduersum