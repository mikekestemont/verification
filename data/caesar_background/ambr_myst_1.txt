tractatibus quos ante de moribus sanctus habuerat subiecturum se misteriorum expositionem spondet deinde cur ea non prius patefecerit declarato misticam aggreditur apertionem quam a christo ipso olim celebratam demonstrat de moralibus quotidianum sermonem habuimus cum uel patriarcharum gesta uel prouerbiorum legerentur praecepta ut his informati atque instituti assuesceretis maiorum ingredi uias eorumque iter carpere ac diuinis obedire oraculis quo renouati per baptismum eius uitae usum teneretis quae ablutos deceret nunc de misteriis dicere tempus admonet atque ipsam sacramentorum rationem edere quam ante baptismum si putassemus insinuandam nondum initiatis prodidisse potius quam edidisse aestimaremur deinde quod inopinantibus melius se ipsa lux misteriorum infuderit quam si eam sermo aliquis praecucurrisset aperite igitur aures et bonum odorem uitae aeternae inhalatum uobis munere sacramentorum carpite quod uobis significauimus cum apertionis celebrantes misterium diceremus epheta quod est adaperire ut uenturus unusquisque ad gratiam quid interrogaretur cognosceret quid responderet meminisse deberet hoc misterium celebrauit christus in euangelio sicut legimus cum mutum curaret et surdum sed ille os tetigit quia et mutum curabat et uirum in altero ut os eius infusae sono uocis aperiret in altero quia tactus iste uirum decebat feminam non decebat quid initiandi ecclesiam ingressi promiserint quibusue coram testibus et quamobrem se conuerterint ad orientem post haec reserata tibi sunt sancta sanctorum ingressus es regenerationis sacrarium repete quid interrogatus sis recognosce quid responderis renuntiasti diabolo et operibus eius mundo et luxuriae eius ac uoluptatibus tenetur uox tua non in tumulo mortuorum sed in libro uiuentium uidisti illic leuitam uidisti sacerdotem uidisti summum sacerdotem noli considerare corporum figuras sed misteriorum gratiam praesentibus angelis locutus es sicut scriptum est quia labia sacerdotis custodiunt scientiam et legem exquirunt ex ore ipsius quoniam angelus est domini omnipotentis non est fallere non est negare angelus est qui regnum christi et uitam aeternam annuntiat non specie tibi aestimandus sit sed munere quid tradiderit considera usum eius expende et statum eius agnosce ingressus es igitur ut aduersarium tuum cerneres cui renuntiandum in os putaris ad orientem conuerteris qui enim renuntiat diabolo ad christum conuertitur illum directo cernit obtutu in aqua et sacris ministris praesentiam atque operationem diuinitatis considerandam esse pluribus figuris quibus baptisma iam inde a mundi creatione ac postea praenuntiatum est docet quid uidisti aquas utique sed non solas leuitas illic ministrantes summum sacerdotem interrogantem et consecrantem primo omnium docuit te apostolus non ea contemplanda nobis quae uidentur sed quae non uidentur quoniam quae uidentur temporalia sunt quae autem non uidentur aeterna crede ergo diuinitatis illic adesse praesentiam operationem credis non credis praesentiam unde sequeretur operatio nisi praecederet ante praesentia considera autem quam uetus misterium sit in ipsius mundi praefiguratum origine in principio ipso quando fecit deus coelum et terram spiritus inquit superferebatur super aquas utrumque prophetico subnixum est testimonio et quia superferebatur et quia operabatur quia superferebatur moises dicit quia operabatur dauid testificatur accipe aliud testimonium corrupta erat caro omnis ab iniquitatibus suis non permanebit inquit deus spiritus meus in hominibus quia carnes sunt uides aquam uides lignum columbam aspicis et dubitas de misterio aqua est ergo qua caro mergitur ut omne abluatur carnale peccatum sepelitur illic omne flagitium lignum est in quo suffixus est dominus iesus cum pateretur pro nobis columba est in cuius specie descendit spiritus sanctus sicut didicisti in nouo testamento qui tibi pacem animae tranquillitatem mentis inspirat coruus est figura peccati quod exit et non reuertitur si in te quoque iusti custodia et forma seruetur tertium quoque testimonium est sicut te apostolus docet quoniam patres nostri omnes sub nube fuerunt et omnes mare transierunt et omnes in moise baptizati sunt in nube et in mari aduertis quod in illo hebraeorum transitu iam tunc sacri baptismatis figura praecesserit in quo aegiptius interiit et hebraeus euasit quid enim aliud in hoc quotidie sacramento docemur nisi quia culpa mergitur et error aboletur pietas autem et innocentia tuta permansit audis quia sub nube fuerunt patres nostri et bona nube quae carnalium refrigerauit incendia passionum bona nubes obumbrat quos reuisit spiritus sanctus denique superuenit in mariam uirginem et uirtus altissimi obumbrauit ei merrha fons amarissimus erat misit in eum moises lignum et dulcis est factus aqua enim sine praedicatione domini caecrucis ad nullos usus futurae salutis est cum uero salutaris fuerit crucis misterio consecrata tunc ad usum spiritalis lauacri et salutaris poculi temperatur sicut ergo in illum fontem moises misit lignum hoc est propheta ita et in hunc fontem sacerdos praedicationem dominicae crucis mittit et aqua fit dulcis ad gratiam non ergo solis corporis tui credas oculis magis uidetur quod non uidetur quia istud temporale illud aeternum aspicitur quod oculis non comprehenditur animo autem ac mente cernitur denique doceat te decursa regnorum lectio naaman sirus erat et lepram habebat nec ab ullo mundari poterat tunc ait puella ex captiuis quoniam esset propheta in israel qui posset eum a leprae contagione mundare sumpto inquit auro et argento perrexit ad regem israel qui cognita aduentus eius causa scidit uestimenta sua dicens quod tentaretur magis cum de se ea quae non essent potestatis regiae poscerentur elisaeus autem regi intimauit ut ad se dirigeret sirum quo cognosceret quod esset deus in israel et cum uenisset mandauit ei ut septies mergeretur in iordane fluuio tunc ille secum tractare coepit quod meliores aquas haberet patriae suae in quibus se saepe mersisset et numquam a lepra esset ablutus eoque reuocatus non obediebat mandatis prophetae sed et admonitu et persuasionibus seruulorum acquieuit ac mersit mundatusque illico intellexit non aquarum esse quod unusquisque mundatur sed gratiae cognosce nunc quae sit illa puella ex captiuis iunior scilicet ex gentibus congregatio id est ecclesia domini depressa ante captiuitate peccati quando libertatem adhuc gratiae non habebat cuius consilio uanus ille populus nationum uerbum audiuit propheticum de quo ante diu dubitauit postea tamen ubi credidit exsequendum ablutus est ab omni contagione uitiorum et ille quidem dubitauit antequam sanaretur tu iam sanatus es et ideo dubitare non debes aquam non mundare sine spiritu ioannis testimonio et ipsis quibus idem sacramentum administratur uerbis declaratur quod etiam asseritur significatum per euangelicam piscinam et paraliticum a domino ibi sanatum quo loco spiritus sanctus in eiusdem christi baptismo uere descendisse ostenditur et quid in hoc misterio intelligendum ideo tibi ante praedictum est ut non hoc solum crederes quod uidebas ne forte et tu diceres hoc est illud magnum misterium quod oculus non uidit nec auris audiuit nec in cor hominis ascendit aquas uideo quas uidebam quotidie istae me habent mundare in quas saepe descendi et numquam mundatus sum hinc cognosce quod aqua non mundat sine spiritu ideoque legisti quod tres testes in baptismate unum sunt aqua sanguis et spiritus credit autem etiam catechumenus in crucem domini iesu qua et ipse signatur sed nisi baptizatus fuerit in nomine patris et filii et spiritus sancti remissionem non potest accipere peccatorum nec spiritualis gratiae munus haurire ergo ille sirus septies mersit in lege tu autem baptizatus es in nomine trinitatis confessus es patrem recordare quid feceris confessus es filium confessus es spiritum sanctum tene ordinem rerum in hac fide mundo mortuus es et deo resurrexisti et quasi in illo mundi consepultus elemento peccato mortuus ad uitam es resuscitatus aeternam crede ergo quia non sunt uacuae aquae ideo tibi dictum est quia angelus domini descendebat secundum tempus in natatoriam et mouebatur aqua et qui prior descendisset in natatoriam post commotionem aquae sanus fiebat a languore quocumque tenebatur haec piscina in hierosolimis erat in qua unus annuus sanabatur sed nemo ante sanabatur quam descendisset angelus ut esset indicium quia descenderat angelus mouebatur aqua propter incredulos illis signum tibi fides illis angelus descendebat tibi spiritus sanctus illis creatura mouebatur tibi christus operatur ipse dominus creaturae tunc curabatur unus nunc omnes sanantur aut certe unus solus populus christianus est enim in aliquibus et aqua mendax quasi insensibilia uel culpam possint recipere uel gratiam tu baptiza hunc calicem tuum sensibilem in quo bona opera tua luceant in quo gratiae tuae splendor fulgeat ergo et illa piscina in figura ut credas quia in hunc fontem uis diuina descendit denique paraliticus ille exspectabat hominem et fortasse dicas cum illa uera columba fuerit quae emissa est hic quasi columba descenderit quomodo illic speciem fuisse dicimus hic ueritatem cum secundum graecos in specie columbae spiritum descendisse sit scriptum confirmatur adesse christum in baptismate atque adeo non considerandos eius ministros demum confessio trinitatis a baptizatis edi solita paucis expenditur estne adhuc quod dubitare debeas cum euidenter tibi clamet in euangelio pater qui ait hic est filius meus in quo complacui non merita personarum consideres sed officia sacerdotum et si merita spectes sicut eliam consideres petri quoque merita spectato uel pauli qui acceptum a domino iesu hoc nobis misterium tradiderunt ignis illis uisibilis mittebatur quanto magis ubi est ecclesia ubi misteria sua sunt ibi dignatur suam impertire praesentiam descendisti igitur recordare quid responderis quod credas in patrem credas in filium credas in spiritum sanctum non habes illic credo in maiorem et minorem et ultimum sed eadem uocis tuae cautione constringeris ut similiter credas in filium sicut in patrem credis similiter in spiritum sanctum credas sicut credis in filium hoc solo excepto quod in crucem solius domini iesu fateris tibi esse credendum egressis e fonte baptismatis quare unctio fiat in capite cur etiam pedum lotio post baptismum quaeue peccata utrisque remittantur post haec utique ascendisti ad sacerdotem considera quid secutum sit nonne illud quod ait dauid sicut unguentum in capite quod descendit in barbam barbam aaron ut odorem resurrectionis haurirent quare hoc fiat intellige quia oculi sapientis in capite eius ideo in barbam defluit id est in gratiam iuuentutis ideo in barbam aaron ut fias electum genus sacerdotale pretiosum omnes enim in regnum dei et in sacerdotium ungimur gratia spiritali ascendisti de fonte memento euangelicae lectionis etenim dominus noster iesus in euangelio lauit pedes discipulis suis quando uenit ad simonem petrum ait petrus non lauas mihi pedes in aeternum mundus erat petrus sed plantam lauare debebat habebat enim primi hominis de successione peccatum quando eum supplantauit serpens et persuasit errorem ideo planta eius abluitur ut haereditaria peccata tollantur nostra enim propria per baptismum relaxantur simul cognosce misterium in ipso humilitatis consistere ministerio ait enim si ego laui uobis pedes dominus et magister quanto magis et uos debetis lauare pedes inuicem uobis cum enim ipse auctor salutis per obedientiam nos redemerit quanto magis nos seruuli eius humilitatis et obedientiae exhibere debemus obsequium uestimentis candidis peccatorum ablutionem indicari cuius opera ut ecclesia se nigram atque decoram diceret effectum est angelos nitorem eius sicut et dominicae carnis miratos esse quin immo ipsummet christum sub uariis figuris commendasse sponsae suae formam quorum in se mutui affectus describuntur accepisti post haec uestimenta candida haec uestimenta habens ecclesia per lauacrum regenerationis assumpta dicit in canticis nigra sum et decora filiae hierusalem haec erat nigra unde nunc subito dealbata dubitauerunt etiam angeli cum resurgeret christus dubitauerunt potestates coelorum uidentes quod caro in coelum ascenderet denique dicebant quis est iste rex gloriae et cum alii dicerent tollite portas principis uestri et eleuamini portae aeternales et introibit rex gloriae alii dubitabant dicentes quis est iste rex gloriae christus autem uidens ecclesiam suam in uestimentis candidis pro qua ipse ut habes in zachariae libro prophetae formosi oculi sicut columbae quia in eius specie spiritus sanctus descendit de coelo et infra dentes tui sicut grex tonsarum quae ascenderunt de lauacro quae omnes geminos creant et infecunda non est in eis ut resticula coccinea labia tua non mediocris ista laudatio primum dulci comparatione tonsarum capras enim et in altis pasci sine periculo nouimus et in praeruptis securas cibum capere deinde cum tondentur deonerari superfluis harum gregi comparatur ecclesia multas in se habens animarum uirtutes quae per lauacrum superflua peccata deponant quae misticam fidem et moralem gratiam deferant christo quae crucem domini iesu loquantur in iis formosa est ecclesia unde ad eam uerbum deus dicit tota formosa es proxima mea et reprehensio non est in te quia culpa demersa est ades huc a libano sponsa ades huc a libano transibis et pertransibis a principio fidei cui respondet ecclesia quis dabit te frater mihi lactentem ubera matris meae inueniens te foris osculabor te et quidem non spernent me assumam te et inducam te in domum matris meae et in secretum eius quae concepit me docebis me uides quemadmodum delectata munere gratiarum ad interiora cupit misteria peruenire et omnes sensus suos consecrare christo adhuc quaerit adhuc suscitat charitatem et suscitari sibi eam poscit a filiabus hierusalem quarum gratia hoc est animarum fidelium sponsum in amorem sui uberiorem desiderat prouocari unde dominus iesus et ipse inuitatus tantae studio charitatis pulchritudine decoris et gratiae quod nulla iam in ablutis delicta sorderent dicit ad ecclesiam pone me ut signaculum in cor tuum ut sigillum in brachium tuum unde repete quia accepisti signaculum spiritale spiritum sapientiae et intellectus spiritum consilii atque uirtutis spiritum cognitionis atque pietatis spiritum sancti timoris de mistico dominici altaris conuiuio quod ne quispiam minoris faciat ostenditur sinagogae sacris antiquius esse cum in sacrificio melchisedech expressum fuerit ipso autem manna longe praestantius cum sit corpus christi ac inter utrumque perelegans comparatio instituitur his abluta plebs diues insignibus ad christi contendit altaria dicens et introibo ad altare dei ad deum qui laetificat iuuentutem meam et infra nam etsi ambulem in medio umbrae mortis non timebo mala quoniam tu mecum es uirga tua et baculus tuus ipsa me consolata sunt parasti in conspectu meo mensam aduersus eos qui tribulant me impinguasti in oleo caput meum et poculum tuum inebrians quam praeclarum est nunc illud consideremus ne quis forte uisibilia uidens ergo ne quis hoc dicat summo studio uolumus comprobare quod et antiquiora sunt sacramenta ecclesiae quam sinagogae et praestantiora quam manna est antiquiora docet lectio genesis quae decursa est qui interpretatione latina dicitur rex iustitiae rex pacis non agnoscis quis iste sit potest homo esse rex iustitiae cum ipse uix iustus sit potest esse rex pacis cum uix possit esse pacificus sine matre secundum diuinitatem quia ex patre deo genitus est unius substantiae cum patre sine patre secundum incarnationem qui natus ex uirgine est initium et finem non habens quia ipse est initium et finis omnium primus et nouissimus non igitur humani sed diuini est muneris sacramentum quod accepisti ab eo prolatum qui benedixit fidei patrem abraham illum cuius gratiam et gesta miraris probatum est antiquiora esse ecclesiae sacramenta nunc cognosce potiora reuera sed tamen panem illum qui manducauerunt omnes in deserto mortui sunt ista autem esca quam accipis iste panis uiuus qui descendit de coelo uitae aeternae substantiam subministrat et quicumque hunc manducauerit non morietur in aeternum et est corpus christi considera nunc illos ad horam satiauit aqua te sanguis diluit in aeternum iudaeus bibit et sitit tu cum biberis sitire non poteris et illud in umbra hoc in ueritate si illud quod miraris umbra est quantum istud est cuius et umbram miraris audi quia umbra est quae apud patres facta est bibebant inquit de consequenti eos petra petra autem erat christus sed non in pluribus eorum complacitum est deo nam prostrati sunt in deserto haec autem in figura facta sunt nostra cognouisti praestantiora potior est enim lux quam umbra ueritas quam figura corpus auctoris quam manna de coelo ne quis externa perculsus specie in fide fluctuet plurimis exemplis quibus