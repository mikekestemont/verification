alio mentiatur non itaque ipse solitarius nunc sibi filius est nunc se sibi profitetur in patrem et naturae nomina infert cessante natura alia hic uerborum simplicitas est nam et pater pater est et filius filius est sed in his nominibus ac rebus nihil in se nouum nihil diuersum nihilque peregrinum est tenet enim naturae ueritas proprietatem ut quod ex deo est deus sit et nec deminutio sit natiuitas nec diuersitas dum et filius non in naturam externam ac dissimilem patri deo subsistit nec pater alienum quid sit a se natiuitati unigeniti acquirens sed uniuersa potius quae sua sunt sine damno impertientis indulsit atque ita nec natura dei caret dum non aliunde quam ex deo deus est nec a deo differt dum non aliud ipse quam deus est quia et natiuitas dei consistit in filio nec per natiuitatem dei amisit ex se dei natura quod deus est pater igitur in filio est et filius in patre deus in deo non per duplicem conuenientium generum coniunctionem neque per insitiuam capacioris substantiae naturam quia per corporalem necessitatem exteriora fieri his quibus continentur interiora non possunt sed per natiuitatem uiuentis ex uiuente naturae dum res non differt dum naturam dei non degenerat natiuitas dum non aliud aliquid quam in deum ex deo deus nascitur dum nihil his nouum est nihil alienum nihil separabile dum in patre et filio credere deos duos impium est dum patrem et filium singularem deum praedicare sacrilegum est dum deum ex deo quod in similitudine generis unum sint negare blasphemum est nec aliud sunt nec unus dum et loquitur filius sed non a se dum pater agit sed per filium in quo et maneat ac ne dubium hoc atque ambiguum sacramentum fides euangelica susciperet hunc doctrinae suae dominus ordinem tenuit non creditis mihi quoniam ego in patre et pater in me uerba quae ego loquor uobis non a me loquor sed pater qui in me manet ipse facit opera sua quibus rogo aliis in patre et filio naturae proprietas demonstrari quam his ipsis uerbis potuit et potest natiuitatis tamen in omnibus significatione praelata cum enim ait uerba quae ego loquor uobis non a me loquor non exemit personam neque se filium denegauit nec naturam in se paternae uirtutis abscondit nam dum loquitur ipse signatus pronomine ego in substantia manens loquitur dum autem non ab se loquitur natiuitatem in se dei ex deo patre testatur ipse in separabilis ab eo atque indissimilis unitate naturae quia quamuis ab eo loquatur ipse tamen loquitur nam qui non a se loquitur et tamen loquitur non potest non esse dum loquitur et dum non a se loquitur ostendit non suum tantum esse quod loquitur subiecit enim sed pater qui in me manet ipse facit opera sua manere in filio patrem non est singularis atque unici operari uero per filium patrem non est differentis aut exteri sicuti non unius est non ab se loqui quae loquatur neque rursum alieni ac separabilis sit loqui per loquentem sed hoc eorum sacramentum est qui unum sunt et uterque non aliud sunt qui per naturae proprietatem in sese sunt quorum haec unitas est ut loquens non ab se loquatur neque qui non ab se loquitur non loquatur et quia in se patrem et loqui et operari docuerat perfectae huius unitatis fidem statuit dicens sed pater qui in me manet ipse facit opera sua credite mihi quoniam ego in patre et pater in me sin autem uel propter opera ipsa credite pater operatur in filio sed et filius opus patris operatur natiuitatis et naturae suae diuinae fidem poscit christus unigenito proprium est inesse simul et subsistere ne ergo per uirtutis efficientiam et non per naturae quae secundum natiuitatem est proprietatem pater in filio et operari crederetur et loqui ait credite mihi quoniam ego in patre et pater in me quid est istud rogo credite mihi certe ad id refertur quod dictum est ostende nobis patrem fides confirmatur ex credendi praecepto et ea fides quae patrem sibi ostendi poposcerat non enim suffecerat dixisse qui me uidit uidit et patrem nisi intelligentiam nostram eo usque protenderet ut cum patrem nosceremus in filio filium tamen esse meminissemus in patre ne transfusio potius alterius in alterum existimaretur quam per generationem natiuitatemque unitas eiusdem in utroque naturae credi itaque sibi dominus uult ne forte per assumpti hominis dispensationem fidei conscientia periclitetur certe si quid afferat ambiguitatis caro et corpus et passio uel operibus credatur deum in deo esse et ex deo deum esse unum eos esse dum naturae uirtute uterque in se est et neuter sine altero est dum et pater nihil ex suis amittit in filio et filius totum sumit ex patre quod filius est non est corporalium naturarum ista conditio ut insint sibi inuicem ut subsistentis naturae habeant perfectam unitatem ut manens unigeniti natiuitas a paternae diuinitatis sit inseparabilis ueritate unigenito tantum istud deo proprium est et in sacramento uerae natiuitatis fides ista est et spiritalis uirtutis hoc opus est nihil differre esse et inesse inesse autem non aliud in alio ut corpus in corpore sed ita esse ac subsistere ut in subsistente insit ita uero inesse ut et ipse subsistat nam uterque subsistens per id non sine alio est dum secundum generationem et natiuitatem subsistentis natura non alia est hinc enim illud est ego et pater unum sumus et qui me uidit uidit et patrem et ego in patre et pater in me ioan x ib xiu ibid quia non differt nec degenerat natiuitas quia unius in patre et filio diuinitatis sacramentum natiuitatis natura consummat dum dei filius non aliud quam deus est et idcirco non in deos duos unigeniti generatio deputatur quia in deum filius dei nascens naturam in se dei se gignentis exhibuit naturalem filii et patris unitatem propugnat prooemium in eo uersatur ut episcopo nec innocentiam sine scientia nec sine innocentia scientiam sufficere ostendat tum pius aeque ac doctus praesul uarias ad simplices decipiendos arianorum technas fallacesque interrogatiunculas exponit quia uero illi christi uerba ego et pater unum sumus ad solam uoluntatis concordiam detorquent eamque interpretationem his aliis confirmare solent credentium erat anima et cor unum et qui plantat et qui rigat unum sunt et ut omnes unum sint sicut tu pater in me et ego in te contendit unum esse fideles quidem per unam unius fidei naturam plantantem uero et rigantem quatenus uno baptismo una res effecti unius etiam regenerationis sint ministri demum imperite omnino christum dicturum fuisse ut unum sint pro ut unum uelint si solam uoluntatis concordiam suis precare uoluisset hinc qua ratione christo mediante unum cum patre naturaliter simus explicat idque defendit nobis praestari tum per aeternam gloriam qua honorem ipsi a patre datum accipimus tum per incarnationis misterium quo propriam carnis nostrae naturam retinet arctissime sibi copulatam tum maxime per eucharistiae sacramentum quo ueram illius carnem ac sanguinem sumimus neque hic tacetur incredibilis haereticorum calumnia uulgo iactitantium patrem et filium ab iis discordes affirmari qui nudam illam uoluntatis concordiam non recipiunt deinceps naturalem utriusque unitatem pluribus demonstrat primo quia spiritus sanctus cum a patre procedat a filio tamen et mittitur et accipit et hoc quidem quia ipsius sunt omnia quae patris sunt secundo quia patris et filii ita unus est spiritus ut spiritus christi habitet in nobis cum in nobis est spiritus dei tertio quia sine anathemate sunt qui christo cultum exhibeant cum in maledicto sit religio creaturae quarto quia in spiritu dei loquitur qui iesum esse uere dominum confitetur quinto quia non nomine solo sed natura dominum eum esse credidit apostolus qui spiritalia ecclesiae dona ob spiritus unitatem modo patri modo domino attribuit sexto quia uere dominus est qui unus est aut certe si christus unus dominus non sit deus quia deus unus est pater pari iure negandus erit dominus septimo quia non modo dominus sed et deus super omnia nuncupatur octauo quia licet hoc deus ex quo omnia et dominus per quem omnia personarum distinctionem sonet efficientiae tamen uirtutis ac naturae significat unitatem adeo ut alias etiam de christo dicat apostolus ex ipso et per ipsum et in ipso esse omnia nono quia cum uitam largiatur aeternam propterea quod ipsum signauit pater necesse est sit signaculum illius uiuum ac plenum cuius in se omnem explicet formam omnem uirtutem contineat ita uero decimo omnem explicat patris formam ut eum in forma dei in qua deo aequalis sit apostolus praedicet undecimo quia imago est dei inuisibilis proindeque nec uisibilis nec corporeus nec finitus neque potest dici hanc imaginis rationem in inuisibili quadam qualitate et non in natura habere sitam quam in uirtute ac unitate naturae ponendam confirmat paulus ubi subiicit per christum et in christo creata et reconciliata esse omnia et id quidem ita ut in eo reconciliante reconciliet pater demum in quo plenitudo diuinitatis corporaliter id est uere et substantialiter habitat non potest non habere quod deus est et perinde unus est cum eo deus ita uero in his omnibus filii cum patre unitatem naturalem demonstrat ut pariter adstruat personarum distinctionem episcopus et pius debet esse et doctus cur episcopus et bonus et doctus esse debeat praeuidit paulus fore quibus teneretur episcopus contradicere beatus apostolus paulus formam constituendi episcopi fingens et plane nouum ecclesiae hominem praeceptis suis condens hanc ueluti summam consummatarum in eo uirtutum esse docuit dicens obtinentem secundum doctrinam fidei uerbum ut potens sit exhortari ad doctrinam sanam et contradicentes reuincere sunt enim multi et non subditi uaniloqui et seductores ita enim quae propria disciplinae ac morum sunt ad sacerdotii meritum utilia esse significat si etiam haec quae ad docendae ac tuendae fidei scientiam necessaria sunt inter reliqua non deerunt quia non statim boni atque utilis sacerdotis est aut tantummodo innocenter agere aut tantummodo scienter praedicare cum et innocens sibi tantum proficiat nisi doctus sit et doctus sine doctrinae sit auctoritate nisi innocens sit non enim apostolicus sermo probitatis honestatisque praeceptis hominem tantum saeculo conformat ad uitam neque rursum per doctrinae scientiam scribam sinagogae instituit ad legem sed perfectum ecclesiae principem perfectis maximarum uirtutum bonis instituit ut et uita eius ornetur docendo et doctrina uiuendo denique ipsum illum ad quem ei sermo erat titum istiusmodi decreto consummandae religionis instruxit in omnibus te ipsum bonorum factorum praebens exemplum docentem cum ueneratione uerbum sanum irreprehensibile ut aduersarius reuereatur nihil habens turpe aut malum de nobis dicere tit ii non ignorauit doctor hic gentium et ex conscientia loquentis atque habitantis in se christi ecclesiae electus magister morbidi eloquii grassatura esse contagia et aduersum sanitatem uerborum fidelium desaeuituram doctrinae pestiferae corruptionem quae impiae intelligentiae suae luem usque ad ipsam sedem animae demergens profundo serperet malo ex his enim ait quorum sermo ut cancer serpit ii tim ii latenti semper subrepentique contagio sanitatem peruasae mentis inficiens ob quod sani sermonis in episcopo uoluit esse doctrinam fidei conscientiam et exhortationum scientiam aduersum impias et mendaces et uesanas contradictiones obtinentem multi enim sunt qui simulantes fidem non subditi sunt fidei sibique fidem ipsi potius constituunt quam accipiunt sensu humanae inanitatis inflati dum quae uolunt sapiunt et nolunt sapere quae uera sunt cum sapientiae haec ueritas sit ea interdum sapere quae nolis sequitur uero hanc uoluntatis sapientiam sermo stultitiae quia necesse est quod stulte sapitur stulte et praedicetur iam uero stulta praedicatio quantum malum est audientium cum seducuntur in sententiam stultitiae sub opinione sapientiae et idcirco apostolus hunc de his ordinem tenuit dicens sunt enim multi et non subditi uaniloqui et seductores contradicendum itaque est et impietati insolenti et insolentiae uaniloquae et uaniloquio seducenti et contradicendum per doctrinae sanitatem per fidei ueritatem per uerborum sinceritatem ut et sinceritas ueritatis sit et ueritas sanitatis hoc tempus sibi obuenisse sentit hilarius quid iam ea in re perfecerit quam uiam contra haereticos teneat ac mihi quidem ea nunc commemorandae huius sententiae apostolicae fuit causa quia homines mente peruersi et professione fallaces et spe inanes et sermone uiperei contradicendi nobis necessitatem imponunt dum lethales doctrinas et morbidas intelligentias et corruptas uoluntates simplicitati audientium per speciem religionis insinuant id apud eos praetermissa apostolicae praedicationibus sinceritate agentes ne pater pater sit ne filius filius sit ne deus deus sit ne fides fides sit quorum uesanis mendaciis renitentes usque eo iam sermonem responsionis nostrae tetendimus ut cum lib iu deum et deum et lib u uerum deum in uero deo demonstrassemus ex lege tum deinde lib ui perfectam ac ueram unigeniti dei natiuitatem ex euangelicis atque apostolicis doctrinis ostenderemus postremo lib uii ut uerum deum dei filium et indifferentis a patre naturae eodem praedicationis nostrae cursu doceremus ita ut nec singularem deum fides ecclesiae nec duos deos profiteretur cum nec natiuitas dei solitarium deum sineret nec natiuitas perfecta diuersarum naturarum nomina in diis duobus admitteret duplex autem nobis in refellendis eorum uaniloquiis cura est ut primum quae sunt sancta et perfecta et sana doceamus neque sermo noster per deflexus quosdam atque anfractus oberrans et ex deuiis atque erraticis cuniculis emergens ueritatem quaerat potius quam ostendat tum deinde ut quae ab illis inanium ac fallacium sententiarum argutiis ad speciem ueri blandientis aptantur ea ipsa conscientiae omnium ridicula esse et inepta pandamus non enim sufficit nobis docuisse quae pia sunt nisi piissima ea esse per id intelligantur dum quae impia sunt refelluntur haeretici plus impendunt curae ad falsa insinuanda quam catholici ad uera interrogationes quibus simplicium fidei insidiantur ut uero bonis et prudentibus uiris naturae ac studii est totos se ad beatae spei alicuius obtinendam uel rem uel tempus praeparare ne in aliquo minor sit exspectatione procinctus ita istis haeretico furore amentibus sollicitudinis maximae est toto aduersus piae fidei ueritatem impietatis suae ingenio laborare ut aduersus eos qui religiosi sunt uincant esse irreligiosi et ultra spem uitae nostrae uitae suae desperatione potiores sint et plus impendant cogitationis ad falsa quam nos doctrinae aptamus ad uera piis enim fidei nostrae professionibus has impiae perfidiae suae contradictiones elaborauerunt ut primum requirant utrumne nobis in fide deus unus sit deinde subiiciant an etiam christus deus sit postremo an pater maior sit filio ut cum audierint in professione deum unum utantur ea ad id ne christus deus sit non enim de filio quaerunt an deus sit sed id tantum uolunt de christo interrogando ne filius sit ut simplicis fidei hominem captantes per unius eum dei fidem a christi dei confessione depellant dum iam non unus deus sit si sit deus confitendus et christus iam uero hic quanta saecularis ingenii subtilitate contendunt cum dicunt si unus est quisquis ille alius uidebitur esse iam non erit quod si alius est iam unus hic non erit cum natura non sinat ut ubi alius est ibi unus sit aut ubi sit unus ubi alius sit dehinc cum facilitatem credentis atque audientis arte subdolae huius assertionis eluserint tum id aptant quod tamquam iam faciliore uia obtineant ut deus christus ex nomine potius quam ex natura sit quia generale hoc in eo nomen in nullo eam quae uera sola est unius dei fidem destruat et per hoc pater filio maior sit quia differente natura cum non nisi deus unus est maior pater sit proprietate naturae sit que hic nuncupatus filius et creatio ex dei uoluntate subsistens quia et minor patre sit et deus non sit quia deus unus deum alium esse non patitur et qui minor est necesse est