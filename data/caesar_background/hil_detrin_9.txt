patribus nuncupati enuntiatione et in ea quod semper fuerit confessione suspicionis relinqueretur ista memorata sunt quibus et subsistere filium in substantia qua genitus ex patre est cognosceretur et patri de substantia qua manebat per filii natiuitatem nihil esse decerptum et homousion patri filium non de commemoratis superius uitiis causisque a sanctis et doctrina dei calentibus uiris esse memoratum ne quis forte existimaret adimi per usiam natiuitatem unigeniti filii quod patri homousios diceretur uox homousion qua necessitate suscepta sed ut suscepti huius utriusque uerbi necessitatem et contra debacchantes tum haereticos ad maximam fidei securitatem usurpati rationem intelligamus respondendum esse existimo haereticorum peruersitati et omnes eorum stultas ac mortiferas institutiones euangelicis atque apostolicis testimoniis coarguendas uidentur enim sibi de singulis quae asserunt praestare rationem quia singulis assertionibus suis quaedam ex diuinis uoluminibus testimonia subdiderunt quae corrupto intelligentiae sensu solis tantum ignorantibus blandiantur speciem ueritatis secundum prauitatem interpretantium praestatura scripturae quibus simplices decipiunt ariani conantur enim sola dei patris diuinitate celebrata filio auferre quod deus est quia scriptum sit audi israel dominus deus tuus unus est est tum quod solus sapiens sit ne quid sapientiae filio relinquatur secundum apostoli dictum ei autem qui potens est confirmare uos secundum euangelium meum et praedicationem iesu christi secundum reuelationem sacramenti temporibus saecularibus taciti manifestati autem nunc per scripturas propheticas secundum praeceptum aeterni dei in obedientiam fidei in omnes gentes cogniti soli sapienti deo per iesum christum cui gloria in saecula saeculorum tum quia solus bonus ne quid sit bonitatis in filio quia per eum dictum sit nemo est bonus nisi unus deus hunc cunctis procurantem quia dominus dixerit cum ei de auibus sermo esset et pater uester coelestis pascit illas matth ui et rursum nonne duo passeres asse ueneunt et unus ex illis non cadit super terram sine uoluntate patris uestri sed et capilli capitis uestri numerati sunt hunc quoque capientem omnia paulo testante quoniam in ipso uiuimus et mouemur et sumus act xuii et psalmographo dicente quo abibo ab spiritu tuo et a facie tua quo fugiam si adscendero in coelum tu illic es si descendero ad infernum ades si sumpsero pennas meas ante lucem et habitauero in postremis maris etenim illuc manus tua deducet me et tenebit me dextera tua hunc quoque solum manentem innascibilem quia dictum sit ego sum qui sum exod iii et rursum sic dices filiis israel misit me ad uos is qui est ibid et per ieremiam qui es dominus domine ierem i fraus in praedictis latens retegitur atque haec quis non intelligat plena fraudis esse et plena fallaciae quae quamquam sint subtiliter confusa atque permixta tamen absolute artificiosam malitiae et stultitiae calliditatem et ineptiam testantur inter caetera enim addiderunt solum se patrem innascibilem cognouisse tamquam hinc quisquam possit ambigere eum ex quo ille genitus sit per quem omnia sunt id quod ipse est a nemine consecutum in ipso enim quod pater dicitur eius quem genuit auctor ostenditur id habens nomen quod neque profectum ex alio intelligatur et ex quo is qui genitus est substitisse doceatur igitur id quod deo patri proprium est proprium ei ac secretum relinquamus confitentes in eo aeternae uirtutis innascibilem potestatem nemini autem dubium esse existimo ob eam causam in confessione dei patris quaedam eius tamquam peculiaria et priuata memorari ne praeter ipsum eorum quisquam particeps relinquatur cum enim dicunt solum uerum solum iustum solum sapientem solum inuisibilem solum bonum solum potentem solum immortalitatem habentem in eo quod solus haec sit a communione eorum secundum hos filius separatur soli enim ut aiunt propria non participantur ab altero quae si in patre solo non etiam in filio esse existimabuntur necesse est ut filius deus et falsus et insipiens et secundum conspicabiles materias corporeus et maleuolus et infirmus et extra immortalitatem esse credatur qui ab his omnibus cum in his pater sit solus excipitur filii honor nil detrahit patri dicturi autem de absolutissima maiestate et de plenissima diuinitate unigeniti dei filii non existimamus quemquam arbitraturum omnem hunc sermonem quo usuri erimus ad dei patris contumeliam pertinere quasi ex eius dignitate decedat si quid eorum referatur ad filium cum potius honor filii dignitas sit paterna et gloriosus auctor sit ex quo is qui tali gloria sit dignus exstiterit nihil enim nisi natum habet filius et geniti honoris admiratio in honore generantis est cessat ergo opinio contumeliae cum quidquid inesse filio maiestatis docebitur id ad amplificandam potestatem eius qui istiusmodi genuerit redundabit arianorum de filio doctrina consequens autem est ut cognitis iam iis quae ad deformationem filii de patre confessi sunt ipsum illud quod de filio professi sunt audiatur responsuri enim singulis eorum propositionibus et diuinorum dictorum testimoniis irreligiosam eorum doctrinam prodituri debemus ad illa quae de patre dicta sunt ea quae deinceps de filio sint commemorata subiungere ut confessione ea quae de patre et filio est inter se comparata unus atque idem a nobis in absoluendis singulis propositionibus ordo teneatur memorant namque filium dei neque ex aliqua subiacente materia genitum esse quia per eum creata omnia sint neque ex deo esse quia decedere ex deo nihil possit sed esse ex iis quae non erant id est creaturam dei perfectam uerumtamen non similem caeteris creaturis esse autem creaturam quia scriptum sit dominus creauit me in initium uiarum suarum ad infirmandum uero filii et uirtutem et potestatem et diuinitatem eo maxime utuntur quod dixerit pater maior me est concludunt ergo omnem irreligiositatis suae doctrinam istiusmodi uerbis suis dicentes exemplum blasphemiae eorum qui creaturam esse dei filium dicunt nouimus unum deum solum infectum solum sempiternum solum sine initio solum uerum solum immortalitatem habentem solum optimum solum potentem omnium creatorem ordinatorem et dispositorem inconuertibilem immutabilem iustum et optimum legis et prophetarum et noui testamenti hunc deum genuisse filium unigenitum ante omnia saecula per quem et saeculum et omnia fecit natum autem non putatiue sed uere obsecutum uoluntati suae immutabilem et inconuertibilem creaturam dei perfectam sed non sicuti unum creaturarum facturam sed non sicuti caeterae facturae nec ut ualentinus prolationem natum patris commentatus est nec sicut manichaeus partem unius substantiae patris natum exposuit nec sicut sabellius qui unionem diuidit ipsum dixit filium quem et patrem nec sicut hieracas lucernam de lucerna uel lampadem in duas partes nec qui fuit ante postmodum natum uel supercreatum in filium sicuti et tu ipse beatissime papa media in ecclesia et in consessu fratrum frequenter eos qui talia introducunt renuisti sed sicut diximus uoluntate dei ante tempora et saecula creatum et uiuere et esse accipiens a patre et glorias ei consubsistente patre neque enim pater dans ei omnium haereditatem fraudauit semetipsum ab his quae non facta habentur ab ipso fons est autem omnium quapropter tres substantiae sunt pater filius spiritus sanctus et quidem deus causa est omnium omnino sine initio solitarius filius autem sine tempore editus a patre et ante saecula creatus et fundatus non erat antequam nasceretur sed sine tempore ante omnia natus solus a solo patre substitit nec enim est aeternus aut coaeternus aut simul non factus cum patre nec simul cum patre habet esse sicuti quidam dicunt aut aliqui duo non nata principia introducentes sed sicut unio et principium omnium sic et deus ante omnia est propter quod et ante filium est sicut et a te didicimus media in ecclesia praedicante secundum quod itaque a deo esse habet et glorias et uiuere et omnia ei sunt tradita secundum hoc principium eius est deus principatur autem ei utpote deus eius cum sit ante ipsum si enim quod ex ipso et quod ex utero et quod ex patre exiui et ueni uelut partem eius unius substantiae et quasi prolationem extendens intelligitur compositus erit pater et diuisibilis et conuertibilis et corpus secundum illos et quantum in ipsis est consequentia corporis sustinens sine corpore deus quia diuina non percipit homo nisi ex dei de se dictis ex his refellendae sunt haereticae assertiones dei dicta non nude sed ex suis causis expendenda hic eorum error est haec mortifera institutio ad cuius confirmationem corrupto intelligentiae sensu diuinorum dictorum testimonia usurpant et de his sub occasione humanae ignorantiae mentiuntur nemini autem dubium esse oportet ad diuinarum rerum cognitionem diuinis utendum esse doctrinis neque enim scientiam coelestium per semet humana imbecillitas consequetur neque inuisibilium intelligentiam ipse sibi corporalium sensus assumet non enim uel id quod creatum in nobis atque carnale est uel id quod in usum uitae nostrae ex deo datum est suomet iudicio naturam creatoris sui opusque discernit non subeunt ingenia nostra in coelestem scientiam neque incomprehensibilem uirtutem sensu aliquo infirmitas nostra concipiet ipsi de se deo credendum est et iis quae cognitioni nostrae de se tribuit obsequendum aut enim more gentilium denegandus est si testimonia eius improbabuntur aut si ut est deus creditur non potest aliter de eo quam ut ipse est de se testatus intelligi cessent itaque propriae hominum opiniones neque se ultra diuinam constitutionem humana consilia extendant sequimur ergo aduersus irreligiosas et impias de deo institutiones ipsas illas diuinorum dictorum auctoritates et unumquodque eo ipso de quo quaeritur auctore tractabimus non ad fallendam et male imbuendam audientium imperitiam quasdam uerborum enuntiationes subtractis eorum causis coaptantes intelligentia enim dictorum ex causis est assumenda dicendi uide supra l ii n quia non sermoni res sed rei est sermo subiectus uerum omnia editis simul et dicendi causis et dictorum uirtutibus prosequemur igitur singula secundum propositionis ordinem retractentur moises dicens deus unus est non negauit filii deitatem nam hoc eorum principale est nouimus inquiunt unum solum deum moise dicente audi israel dominus deus tuus unus est sed numquid hinc quisquam fuit ausus ambigere aut umquam aliter a quoquam eorum praedicatum esse qui deum crederent cognitum est nisi unum deum esse ex quo omnia unam uirtutem innascibilem et unam hanc esse sine initio potestatem sed non per id quod deus unus est dei filio accidit negari posse quod deus est moises namque uel potius deus per moisen populo et in aegipto et in deserto idolis et deorum ut putabant religionibus occupato hoc constituit principale mandatum ut unum deum crederet et uere ac merito constituit unus est enim deus ex quo omnia sed uideamus an idem moises eum quoque per quem omnia sunt deum esse confessus sit non enim patri adimitur quod deus unus est quia et filius deus sit est enim deus ex deo unus ex uno ob id unus deus quia ex se deus contra uero non minus per id filius deus quia pater deus unus sit est enim unigenitus filius dei non innascibilis ut patri adimat quod deus unus sit neque aliud ipse quam deus quia ex deo natus est de quo quamuis ambigi non oporteat quin nascendo ex deo deus sit per quod fidei nostrae deus unus est tamen uideamus an moises qui ad israel dixerit dominus deus tuus unus est dei filium deum praedicauerit uti enim nos ad confitendam domini nostri iesu christi diuinitatem testimonio illius oportebit cuius auctoritate haeretici unum tantum deum confitentes filio putent negandum esse quod deus sit in historia creationis deum non solitarium docet alius dicens alius faciens uterque deus filius est deus faciens igitur cum absoluta haec de deo et perfecta confessio sit secundum apostolum ita loqui unus deus pater ex quo omnia et unus dominus noster iesus christus per quem omnia habes ergo deum ex quo habes deum per quem aut si id negabis necesse est id quod factum est per quem factum sit doceas aut certe naturam ipsam creandorum deo obedientem esse demonstres quae ad id quod dictum est fiat firmamentum se ipsam dei uerbo iussa firmauerit sed haec diuinae scripturae ratio non recipit omnia enim secundum prophetam facta ex nihilo sunt quod si negare uoles a patre dictum uideri fiat firmamentum gen i audies rursum prophetam dicentem ipse dixit et facta sunt ipse mandauit et creata sunt psal cxluiii quod ergo dictum est fiat firmamentum in eo quod pater sit locutus ostenditur quod autem adiicitur et factum est sic et quod fecisse deus dicitur in eo persona efficientis est intelligenda qui faciat dixit enim et facta sunt non utique solum uoluit et fecit mandauit et creata sunt non utique quia complacitum ei est exstiterunt ut ita mediatoris officium inter se et ea quae essent creanda cessaret dicit ergo fieri deus ex quo omnia sunt et facit deus per quem omnia eodem parique nomine et in dicentis significatione et in efficientis operatione confesso si autem loqui audebis non de filio dici et fecit deus et ubi erit quod dictum est omnia per ipsum facta sunt et illud apostolicum et unus dominus noster iesus christus per quem omnia i cor uiii et illud ipse dixit et facta sunt ps cxluiii quod si impudentiam tuam haec diuinitus dicta conuincent non adimitur dei filio quod deus sit per id quod dictum est audi israel dominus deus tuus unus est cum ab eo ipso qui haec est locutus in ipsa constitutione mundi deus fuerit praedicatus et filius sed uideamus in quem profectum haec distinctio iubentis dei et facientis dei augeatur nam tametsi sensus communis intelligentiae non recipiat ut in eo quod dictum est iussit et facta sunt solitarius atque idem significatus esse credatur tamen ne quid ambigi possit oportet ea quae mundi creationem consecuta sunt explicari u tract ps xci n neque in condendo homine solitarius deus cum igitur perfecto mundo eius incola formandus esset talis de eo sermo est et dixit deus faciamus hominem ad imaginem et similitudinem nostram et rursum et fecit deus hominem ad imaginem dei fecit eum ibid quaero nunc solumne sibi deum locutum existimes an uero sermonem hunc eius intelligas non sibi sed ad alterum exstitisse si solum fuisse dicis eius ipsius uoce argueris dicentis faciamus hominem ad imaginem et similitudinem nostram deus enim per legislatorem moisen secundum intelligentiam nostram locutus est uerbis uidelicet quibus uti ipse nos uoluit cognitionem eorum nobis quae gessit impertiens significatio namque dei filio per quem facta sunt omnia in eo quod dictum esset et dixit deus fiat firmamentum et in eo quod rursum ita dictum est et fecit deus firmamentum ne tamen hic idem inanis ac superfluus sermo existimaretur si sibi ipse dixisset ut fieret et rursum ipse fecisset quid enim tam alienum ab eo qui solus esset ut sibi faciendum diceret cum uoluntate tantum opus esset ut fieret absolutius uoluit intelligi significationem hanc non ad se tantum esse referendam dicendo faciamus hominem ad imaginem et similitudinem nostram sustulit singularis intelligentiam professione consortii consortium autem esse aliquod solitario ipse sibi non potest neque rursum recipit solitarii solitudo faciamus neque quisquam alieno a se nostram loquitur uterque sermo et faciamus et nostram ut solitarium eumdemque non patitur ita neque diuersum a se alienumque significat aut quaero si cum audias solitarium utrum non ipsum eumdemque esse existimes aut cum audias non ipsum neque eumdem anne quod solitarius tantum sit intelligas in solitario ergo solitarius in non eodem uero neque ipso non solitarius reperietur solitario ergo conuenit faciam et meam non solitario uero faciamus et nostram nec solitudo est nec diuinitatis diuersitas cum itaque legimus faciamus hominem ad imaginem et similitudinem nostram quia sermo uterque ut non solitarium tantum ita neque differentem esse significat nobis quoque nec solitarius tantum nec diuersus est confitendus cognita per id quod nostram imaginem dicit non etiam imagines nostras unius in utroque proprietate naturae non