sine intelligentia sine uita dicitur non quidem per id est non per priuationem sed per supralationem omnia enim quae uoces nominant post ipsum sunt unde nec sed magis eodem modo praeexistentia praeuidentia praecognoscentia horum quae conficiuntur ipse autem praeexsistens praeuidens praecognoscens sed haec omnia apparentibus secundis et intellecta sunt et nominata postquam enim apparuit cognoscentia et intellecta et appellata est praecognoscentia eodem modo et praeexistentia et praeuiuentia erant quidem haec sed nondum animaduersa nondum nominata unde et incognoscibile omne quod deus est sed quoniam tunc cognoscibile et habetur et dicitur cum est cognoscentia relatiua sunt enim et se inuicem tenent et pariunt aut inuicem interimunt nondum cognoscibile illud non fuit quia non fuit cognoscentia non quo non fuit illud quod cognoscibile sibi fecit cognoscentia sed quia erat quidem quod cognoscibile esse posset non quo cognoscibile esset quod tunc fit et accipitur cum adintelligitur quod et intelligentia esse possit hoc modo igitur et in deo et esse poterat et erat ex hoc cognoscibile quia et esse poterat ex hoc erat cognoscentia xxiu quid ergo ex his quoniam si haec postea nata sunt fuerunt in deo et si fuerunt quia deus unum et ista unum et id quod deus et ista unum quia deus ista idem ergo cognoscibile et cognoscentia sed ita ut cognoscibile quod sit hoc sit cognoscentia etenim cum uirtus horum trium una sit esse enim nihil aliud est quam uiuere atque ipsum uiuere intelligere cum sit et intellectum esse tota uis singulorum in eo est quod est cognoscere uel esse cognoscentiam sed esse cognoscentia non potest nisi sit cognoscibile in his autem primis ubi quod est esse id est quod uiuere et quod intelligere esse cognoscibile non potest nisi ipsa cognoscentia nondum apparens sed se intus tenens manensque quieta cessans atque in se uersa sibi se cognoscibilem praebens cum enim ipsa cognoscentia lateat atque apud se sit forinsecus in se intrans sed naturaliter mersa in eo in quo ei esse est manens eius formae est ut cognoscibile esse possit cum excita cognoscentia uelut egressa se circumspiciens cognoscentiam se fecerit cognoscendo se fit cognoscibile suum facta hoc igitur si fas est dicere hoc inquam modo illud primum unum illud solum illud deus uel spiritus uel spirans uel lumen uel luminans uel existens uel omniexistens uel existentia uel omniexistentia uel uiuens uel omniuiuens uel uita uel uiuentia uel omniuiuentia uel intelligens atque cognoscens uel omniintelligens omnicognoscens uel omniintelligentia omnicognoscentia omnipotens omnimodis perfectus interminatus immensus sed caeteris sibi terminatus et mensus super omnia et idcirco nullum de omnibus ac magis ex quo omnia ergo unum et solum unum principium enim omnium unde non unum omnia manens in se neque in se ne duo auditor accipias sed ipsum manens uel mansio quies quietus quiescens magis quia a quiescente quies ut supra docuimus unde dictus est et sedere quasi in centro id est omnium quae sunt unde uniuersali oculo id est lumine substantiae suae qua uel esse est uel uiuere uel intelligere in eas non uersabili aspectu uidet quia et quies est a centro simul in omnia unus est uisus haec deus sed quomodo deus pater et quis filius aut quomodo filius et postea quomodo iesus filius omnium esse principium ante omnia esse est omnium esse principium non tam quietem esse est quam ipsam quietem esse omnia enim quae genita factaue sunt ex motu genita factaue sunt motus autem ipse quo motus est antequam mouetur quies est contrarius enim ortus contrariorum fiunt ita ut contrario ortu contrarium unde hoc ortum est pereat non esse ut ex uita mors et ex morte uita item ex eo quod est esse et ex eo quod non esse esset et item ex quiete motus et ex motu quies xxu sed aduertamus acrius atque audaci intelligentia rerum uim altitudinemque uideamus ut proposita ista sunt si diligens circumspector aduertat reperiet esse existentiam quamdam et in his quorum phantasia quadam est interire namque cum uita sit cui adest esse ex qua mors nascitur est etiam morti esse si ex morte nascitur uita itemque si ex eo quod est esse efficitur non esse necessario erit etiam ipsum non esse si ex eo nascitur quod est esse itemque si cessatio est motus esse cessationem necesse est si motus nascatur quid igitur nonne ortu contrariorum contraria aut mori aut non esse creduntur uidetur ita sed contra est nam utraque manent nec intereunt ab aeterna substantiali sua qualitate quomodo istud sit dicam adsit deus fiet facilior explicatio esse in aeternis hoc est esse quod uiuere quod intelligere saepius haec et diximus et probauimus id autem esse ita est ut sint ibi uiuentes intelligentesque substantiae has accipiamus pro modo existentium res tres praestare et participatione sui cuncta retinere et in noetis uigere sola esse simplicia diuina aeterna in mundanis uero et hilicis inesse quidem sed carnalibus uariis ac mortalibus sustineri heic ergo mors si est corporum mors est et si plenior adhibeatur intentio nec corporum id est in eo quod hile sunt sed horum corporum in ea specie quae nunc est effecta quodam interitu dissolutio sola igitur corporis species dissoluta cum in elementa dispergitur manent ac sunt unde uictura reparantur etenim cum in mundo et hile sit quae elementis certis semper existit et cum imagines illorum trium heic quoque id est in mundo se praebeant quid mors agit illa cum et in suis imaginibus aeterna sint imagines dico potentias per omnia a lineis animae defluentes cum igitur aeterna sint ista aeterna et in hile elementa mors si sola composita soluit funditus interit unde recte dicitur quod ex uita mors efficiatur quod ex uigore uiuendi compositi cuiuslibet corporis fiat usque ad certa resolutio et rursus in aliam compositionem iisdem cunctis fiat ex morte reparatio hoc modo et esse in mundo accipiendum hoc modo heic et quies et motus at in diuinis quia nulla sunt corpora mors nulla sed et uita alio modo quippe illa principalis et uera et idcirco ibi progressio non natalis aut si placet natalis magis apparentia et manisfestatio item illa alio modo esse et non esse et alio motus atque cessatio etenim deus uiuit id autem est esse et intelligere quae ista unum tria conficiunt potentias tres existentiam uitam intelligentiam xxui sed quia illa tria unum quomodo sint docui unum quodlibet tria sit sic et ista tria unum sunt sed in deo haec tria esse sunt in filio uiuere in spiritu sancto intelligere ergo esse uiuere intelligere in deo esse sunt existentia autem uita intelligentia forma sunt actu enim interiore et occulto eius quod est esse uiuere intelligere intus enim ita sunt et occulta magisque supra esse et supra uiuere et supra intelligere deus est unde et uel et item dicitur praeintelligentia quadam inuentus et magis per formam suam cognitus sed inhaerentem et consubstantialem sibi et hoc est quod in patre est filius quod cum ita sit idem filius quod pater unde et filius deus quia hoc est forma quia id quod est iis cuius forma etenim cum esse uiuere intelligere deus sit forma autem sit existentia uita intelligentia ista me dicere sic accipias uelim ut supra ista sit deus quod si ita est fit idem forma quod substantia eodem enim modo ualent et sunt ista habentia uel existentia esse uiuere intelligere ita cum duo sint unus per quom unumquidque sit alius per quem quomodo sit tamen quia eadem ui habet quomodo et quidque sit necessario fit unus idem ualente forma quod substantia ergo si idem ualet et idem est forma istius tamen substantiae quod ipsa substantia substantialis enim forma est idem erit filius quod pater aut neque pater neque filius ante egressum foras sed unum ipsum solum xxuii hoc cum ita sit cum sit ei intelligere et intelligentia sit idem intelligentia quod uita et quod est esse cum autem magis agendi uirtus sit intelligere quam esse quam uiuere et cum hoc esse sit intelligere quod sit et cum hoc sit uiuere intelligere quod uiuat necessario sit intelligere uel intelligentia deus est cum intelligit deus se ipsum intelligit cum autem se ipsum intelligit non ut alter alterum fit ut intelligentia ipsa se intelligat quod cum est se esse efficit atque in existentiam prouenit fitque sibi quod est esse atque eodem modo intelligendo existit et suum uiuere quibus cunctis a se natis uel magis a se existentibus ingenitus deus est existens ex ingenitis quae unum cum sint unum et simplex unus deus est et haec est ut intus intelligentia quae sine aliquo motu se intelligit quippe quae cum intelligit existit et cum existit intelligit et hoc est deus et utique hoc ex aeterno atque in aeternum xxuiii uerum quoniam imaginem dei filium dicimus dei genita est enim forma ut ab eo quod est esse uiuere intelligere gigneretur existentia uita intelligentia quaedam enim in his forma est per quam ut per imaginem intelligitur quid sit esse uiuere et intelligere necessario per formam intelligitur deus nam ipsum nemo uidit unquam ergo forma dei cum accipitur in deo deus est cum autem intelligit se deus per formam se intelligit sed et ipsa forma intelligat necesse est etenim intelligens ac uiuens existentia cum nihil aliud intelligat quam quod ista deus sunt et haec saepe iam docui cum autem ipsa intelligentia intelligit quod sit intelligentia ueluti existens a semetipsa se intellexit fecitque se extra quod foris est intelligendo se id est motu suo unde est haec foris intelligentia et hic est filius hic est natus filius quia alius a deo de deo tamen id est de eo quod est existens et uiuens intelligentia quae deus est atque intus intelligendo se intelligentia foras se protulit atque exstitit patri in quo et ipsa fuit atque est semper imago existens per intelligentiam internam quae esse est atque existere ac propterea imago imaginis genita xxix duae igitur intelligentiae una intus existens quod est illi esse alia existens quod est illi intelligendo esse haec foris haec filius quoniam uero intelligendo se intelligentia deum intellexit utique intelligentiam internam illa autem deus est intellexit et uerum esse et uerum uiuere et uerum intelligendo exstitit et ipsa uerum esse uerum uiuere uerum intelligere etenim qui unum intelligit et habet unum et est unum secundum eius apud se intelligentiam sic ergo filius id est intelligentia intelligendo se genita intelligentia intellexit deum et omnia illa quae ingenita deus sunt et intelligendo quaerendo et intelligendo unde idem extitit quod pater etenim cum pater sit necessario suum habet infinitum licet et sibi finitum ubi suum tenet et capit eodemque modo filius recipiendo et quaerendo hoc est enim recipere existere intelligendo autem totum quod pater exstitit genitus et ipse totus ex toto et quia intelligentia est intelligens intelligentiam cum lumen rerum sit intelligentia existit lumen ex lumine et quia intelligentia utraque uerum lumen ex uero lumine itemque cum deus sit intus intelligentia ista intelligendo se intelligentia deus ex deo est ergo in omnibus in eo quod esse et uiuere et intelligere item in eo quod uterque et est item in eo quod imago et imago dictum est enim ad imaginem nostram et in eo quod lumen et lumen et in eo quod uerum lumen et uerum lumen et in eo quod spiritus et spiritus et in eo quod motus et motus sed pater motus quiescens id est interior et nihil aliud quam motus non motione motus filius autem motione motus est uterque tamen motus item uterque actio et opera uterque uita et uterque a se habens uitam uoluntas et uoluntas eadem uirtus sapientia uerbum deus deus et deus uiuus et deus uiuus ex aeterno et ex aeterno inuisibilis et inuisibilis nam dictum a matthaeo nemo nouit filium nisi pater neque patrem nisi filius simul ambo hoc enim significat praeter eamdem haec cuncta illo pleno intelligi possunt omnia quae habet pater mihi dedit et omnia quae habet pater et ego habeo omnia inquit si omnia filius patri idem ergo et si idem par et si par recte paulus de filio dei iesu christo dixit qui cum esset in dei forma non rapinam arbitratus est ut esset aequalis deo xxx multa heic diuina et magnifica misteria continentur primum quod christus forma dei est in quo ostenditur omnia habere quae deus habet hoc enim est quod et imago dicitur sicuti de ipso dictum qui est imago dei habet igitur et deus imaginem suam et filius imago dei est etenim si dictum faciem dei nemo unquam uidit et dictum posterganea mea uidebis est sine dubio facies deo est filio uel potius est et filius imago dei ut dictum est qui cum in forma dei fuisset unde iure dictum faciamus hominem ad imaginem et similitudinem nostram est ergo filius et si alter est non enim idem pater idem filius illis rebus omnibus supra a me positis idem idem autem hoc est eadem habens existentia sua propria unde et idem et alter etenim cum heic dictum cum fuisset in forma dei utique aliud accipiendum quod forma est aliud deus sed uideris sit calumniae locus ut forma dei sit in ipso deo forma ut sit una et indiscreta substantia quid sequentia quemadmodum intelligemus non est arbitratus rapinam se aequalem deo in sua existentia positi est se cum altero credere uel dicere aequalem quid uero illud se exinaniuit et formam serui suscipiens de christo accepimus quod mortuus est an de deo at nullus dixit unquam deinde cum dicitur de patre qui filium suum excitauit a mortuis nonne satis clarum est alium esse patrem alium filium alium esse suscitantem alium suscitatum ergo forma dei aliud forma aliud deus est et est quidem deo forma sed filius dei forma in manifesto dei uero in occulto sic enim omnia et existentia et uita et cognoscentia dei intus in occulto filio in manifesto sic caetera imago lumen uerum ueritas spiritus motus actio operatio uita et a semetipso uita uoluntas uirtus sapientia uerbum deus deus uiuus et caetera alia omnia sed haec ueluti foras et in manifesto illa in se atque circa existentiam uel ipsa potius quod est existentia haec autem in actu agente quod est in manifesto postremo haec omnia filius habet sed patre dante quod uehementer expressum in eo quod cum filius habet a se inquit sed adiunxit pater ei dedit ut haberet a se uitam uera igitur imago atque existentia in omnibus eadem sed patre dante ergo et pater et filius sed patre dante de eo enim quod diximus patrem esse uiuere intelligere existentia genita est ut uita intelligentia et haec est dei forma haec est filius sed filius cum in patre est unum totum intus deus agens operans se utens se fruens fons atque in se plenitudo omnium xxxi sed quoniam uti docuimus intelligentia ui potentiae suae necessario dum in semet sese uertit intellexit semetipsam hoc quodammodo gemina facta uelut intus et foris filius est genitus ab existentia patris nam existentia est intelligentia quae et uita est apparens ergo et existens est deus de deo et quoniam in quolibet uno de tribus cuncta sunt esse uiuere intelligere cum intelligentia intelligentiam genuerit genitus est filius et omnia habet filius quae pater et habet a patre item quoniam haec omnia sunt per quae creantur omnia quaecumque enim sunt accipiunt suum esse suum uiuere suum intelligere filius cum haec omnia sit quippe imago patris et