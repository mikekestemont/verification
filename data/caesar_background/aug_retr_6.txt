addidi in quo diligentius de paradiso disputatum est titulus eorum librorum inscribitur de genesi ad litteram id est non secundum allegoricas significationes sed secundum rerum gestarum proprietatem in quo opere plura quaesita quam inuenta sunt et eorum quae inuenta sunt pauciora firmata caetera uero ita posita uelut adhuc requirenda sint hos sane libros posterius coepi sed prius terminaui quam de trinitate ideo eos nunc ordine quo coepi recolui in quinto libro magis mihi uideor docere debuisse quod sub terris sint quam rationem reddere cur sub terris esse credantur siue dicantur quasi non ita sit hoc opus sic incipit omnis diuina scriptura bipartita est antequam finirem libros de trinitate et libros de genesi ad litteram irruit causa respondendi litteris petiliani donatistae quas aduersus catholicam scripsit quam differre non potui et scripsi in hanc rem tria uolumina quorum primo primae parti epistolae ipsius quam scripsit ad suos quia non tota in nostras manus uenerat sed prior parua pars eius quanta potui celeritate et ueritate respondi etiam ipsa epistola est ad nostros sed ideo inter libros habetur quia caeteri duo in eadem causa libri sunt postea quippe inuenimus totam eique tanta diligentia respondi quanta fausto manichaeo uerba scilicet eius sub ipsius nomine prius ponens particulatim et sub meo per singula responsionem meam sed prius quod scripseram antequam totam reperiremus peruenit ad petilianum et iratus respondere conatus est in me potius dicens quidquid eum libuit in causa uero omnino deficiens quod cum posset collatis utriusque nostrum scriptis facillime aduerti tamen propter tardiores hoc ipse respondendo demonstrare curaui sic est additus eidem nostro operi liber tertius hoc opus in primo libro sic incipit nosti nos saepe uoluisse in secundo autem sic primis partibus epistolae petiliani in tertio autem sic legi petiliane litteras tuas grammaticus etiam quidam donatista cresconius cum inuenisset epistolam meam qua primas partes quae in manus nostras tunc uenerant epistolae petiliani redargui putauit mihi esse respondendum et hoc ipsum scripsit ad me cui operi eius libris quatuor respondi ita sane ut tribus peragerem quod uniuersa responsio flagitabat sed cum uiderem de sola maximianensium causa quos suos schismaticos damnauerunt et eorum aliquos rursus in suis honoribus receperunt baptismumque ab eis extra suam communionem datum non repetiuerunt responderi posse ad cuncta quae scripsit etiam quartum librum addidi in quo idipsum quantum potui diligenter atque euidenter ostendi hos autem quatuor libros quando scripsi iam contra donatistas leges dederat honorius imperator hoc opus sic incipit quando ad te cresconi mea scripta peruenire possent ignorans post haec ut ad donatistas peruenirent contra eorum errorem et pro catholica ueritate necessaria documenta curaui siue de ecclesiasticis siue de publicis gestis siue de scripturis canonicis et primo ad illos eadem promissa direxi ut ipsi ea si fieri posset exposcerent quae cum uenissent in eorum quorumdam manus nescio quis exstitit qui suo nomine tacito contra haec scriberet ita se confitens donatistam tanquam hoc uocaretur cui ego respondens alium librum scripsi illa uero documenta quae promiseram eidem libello quo eadem promiseram iunxi et ex utroque unum esse uolui eumque sic edidi ut in parietibus basilicae quae donatistarum fuerat prius propositus legeretur cuius titulus est probationum et testimoniorum contra donatistas in quo libro absolutionem felicis aptungensis ordinatoris caeciliani non hoc ordine posuimus quo postea nobis claruit consulibus diligenter inspectis sed tanquam post caecilianum fuerit absolutus cum ante sit factum illud etiam quod commemorato iudae apostoli testimonio ubi ait ii sunt qui segregant semetipsos animales spiritum non habentes hic liber sic incipit qui timetis consentire ecclesiae catholicae alterius libri quem supra commemoraui titulum esse uolui contra nescio quem donatistam ubi similiter de absolutione ordinatoris caeciliani uerus ordo temporis non est illud etiam quod dixi ad multitudinem zizaniorum ubi intelliguntur omnes haereses minus habet unam necessariam coniunctionem dicendum enim fuit ubi intelliguntur et omnes haereses aut ubi intelliguntur etiam omnes haereses nunc uero ita dictum est quasi praeter ecclesiam tantummodo sint zizania non etiam in ecclesia cum ipsa sit regnum christi de quo collecturi sunt angeli eius messis tempore omnia scandala quem sensum etiam nos alias et maxime aduersus eosdem praesentes donatistas in collatione defendimus hic liber sic incipit probationes rerum necessariarum quodam breuiculo collectas promisimus cum uiderem multos legendi labore impediri a discendo quam nihil rationis atque ueritatis habeat pars donati libellum breuissimum feci quo eos de solis maximianistis admonendos putaui ut posset facilitate describendi in manus plurium peruenire et ipsa sui breuitate facilius commendari memoriae cui titulum imposui admonitio donatistarum de maximianistis hic liber sic incipit quicumque calumniis hominum et criminationibus mouemini per idem tempus accidit mihi ex quadam disputatione necessitas ut de diuinatione daemonum libellum scriberem cuius titulus iste ipse est in eius autem quodam loco ubi dixi daemones aliquando et hominum dispositiones non solum uoce prolatas uerum etiam cogitatione conceptas cum signa quaedam ex animo exprimuntur in corpore tota facilitate perdiscere rem dixi occultissimam audaciore asseueratione quam debui nam peruenire ista ad notitiam daemonum per nonnulla etiam experimenta compertum est sed utrum signa quaedam dentur ex corpore cogitantium illis sensibilia nos autem latentia an alia ui et ea spirituali ista cognoscant aut difficillime potest ab hominibus aut omnino non potest inueniri hic liber sic incipit quodam die in diebus sanctis octauarum inter haec missae sunt mihi a carthagine quaestiones sex quas proposuit amicus quidam quem cupiebam fieri christianum ut contra paganos soluerentur praesertim quia nonnullas earum a porphirio philosopho propositas dixit sed non eum esse arbitror porphirium siculum illum cuius celeberrima est fama harum quaestionum disputationes in unum librum contuli non prolixum cuius est titulus sex quaestiones contra paganos expositae earum autem prima est de resurrectione secunda de tempore christianae religionis tertia de sacrificiorum distinctione quarta de eo quod scriptum est in qua mensura mensi fueritis remetietur uobis sic incipit mouet quosdam et requirunt inter opuscula mea reperi expositionem epistolae iacobi quam retractans aduerti annotationes potius expositorum quorumdam eius locorum in librum redactas fratrum diligentia qui eas in frontibus codicis esse noluerunt adiuuant ergo aliquid nisi quod ipsam epistolam quam legebamus quando ista dictaui non diligenter ex graeco habebamus interpretatam hic liber sic incipit duodecim tribubus quae sunt in dispersione salutem uenit etiam necessitas quae me cogeret aduersus nouam pelagianam haeresim scribere contra quam prius cum opus erat non scriptis sed sermonibus et collocutionibus agebamus ut quisque nostrum poterat aut debebat missis ergo mihi a carthagine quaestionibus eorum quas rescribendo dissoluerem scripsi primum libros tres quorum titulus est de peccatorum meritis et remissione ubi maxime disputatur de baptismate paruulorum propter originale peccatum et de gratia dei qua iustificamur hoc est iusti efficimur quamuis in hac uita nemo ita seruet mandata iustitiae ut non sit ei necessarium pro suis peccatis orando dicere dimitte nobis debita nostra seruans locum diligentiori de hac re inquisitioni aut enim non morientur aut de uita ista in mortem et de morte in aeternam uitam celerrima commutatione tanquam in ictu oculi transeundo mortem non sentient hoc opus sic incipit quamuis in mediis et magnis curarum aestibus eo tempore librum de unico baptismo amicus quidam meus a nescio quo donatista presbitero accepit indicante quod petilianus episcopus eorum constantinensis eum scripserit hunc ad me ille attulit ac uehementer ut ei responderem rogauit et factum est librum autem etiam meum in quo respondi eumdem titulum habere uolui hoc est de unico baptismo in quo libro illud quod dixi constantinum imperatorem donatistis criminantibus ordinatorem caeciliani felicem aptungensem non negasse accusationis locum quamuis eos in caeciliani fictis criminibus calumniosos fuisset expertus in ordine temporum postea consideratum aliter inuentum est nam prius memoratus imperator causam felicis fecit audiri a proconsule ubi legitur absolutus et postea ipse caecilianum cum accusatoribus eius auditum comperit innocentem ubi eos expertus est in eius criminibus calumniosos qui ordo temporum per consules declaratus multo uehementius in ea causa calumnias donatistarum conuincit penitusque subuertit quod alibi ostendimus hic liber sic incipit respondere aduersa sentientibus scripsi etiam librum inter caetera contra donatistas non breuissimum sicut antea sed grandem multo diligentius in quo apparet quemadmodum eorum aduersus ecclesiam catholicam impium ac superbissimum errorem sola funditus maximianistarum causa subuertat quod schisma factum est ex ipsa parte donati hic liber sic incipit multa iam diximus multa iam scripsimus eo ipso tempore quo contra donatistas uehementer exercebamur et contra pelagianos exerceri iam coeperamus amicus quidam mihi misit quinque a carthagine quaestiones et rogauit ut eas illi scribendo exponerem quae sunt quid sibi uelit uox illa domini deus meus deus meus utquid me dereliquisti non hoc ordine quo erant proposita sed sicut mihi disserenti de gratia noui testamenti tanquam suis locis congruenter occurrere potuerunt hic liber sic incipit quinque mihi proposuisti tractandas quaestiones ad quem scripseram tres libros quorum titulus est de peccatorum meritis et remissione ubi diligenter disputatur etiam de baptismo paruulorum rescripsit mihi se fuisse permotum quod dixerim fieri posse ut sit homo sine peccato si uoluntas eius non desit ope adiuuante diuina quamuis nemo tam perfectae iustitiae in hac uita uel fuerit uel sit uel futurus sit quaesiuit enim quomodo dixerim posse fieri cuius rei desit exemplum propter hanc eius inquisitionem scripsi librum cuius est titulus de spiritu et littera pertractans apostolicam sententiam ubi ait littera occidit spiritus autem uiuificat quod nomen non est in usu litterarum sanctarum ideo tamen mihi congruens uisum est quod a carendo appellatas cerimonias quasi carimonias memoria tenebam eo quod obseruantes careant his rebus a quibus se abstinent quod si est origo alia huius nominis quae abhorret a uera religione secundum hanc ego non sum locutus sed secundum istam quam supra memoraui hic liber sic incipit lectis opusculis quae ad te nuper elaboraui fili charissime marcelline interea missa sunt mihi a quibusdam fratribus laicis quidem sed diuinorum eloquiorum studiosis scripta nonnulla quae ita distinguerent a bonis operibus christianam fidem ut sine hac non posse sine illis autem posse perueniri suaderetur ad aeternam uitam quibus respondens librum scripsi cuius nomen est de fide et operibus in quo disputaui non solum quemadmodum uiuere debeant gratia christi regenerati uerum etiam quales ad lauacrum regenerationis admitti hic liber sic incipit quibusdam uidetur posteaquam facta est cum donatistis nostra collatio breuiter commemoraui quae gesta sint litterisque comprehendi secundum tres dies quibus cum eis contulimus idque opus utile existimaui quo quisque commonitus uel sciat sine labore quid actum sit uel consultis numeris quos rebus singulis annotaui legat in eisdem gestis ad locum quodcumque uoluerit quoniam fatigant illa nimia prolixitate lectorem huius autem operis titulus est breuiculus collationis hoc opus sic incipit cum catholici episcopi et partis donati librum etiam scripsi grandem satis quantum existimo diligenter ad ipsos donatistas post collationem quam cum episcopis eorum habuimus ne ab eis seducerentur ulterius ubi respondi etiam quibusdam uanitatibus eorum quae ad nos peruenire potuerunt quas uicti ubi poterant et quomodo poterant iactitabant praeter illa quae dixi de gestis collationis unde quid actum sit breuiter nosceretur multo autem breuius id egi in quadam ad eosdem rursus epistola sed quia in concilio numidiae omnibus qui ibi eramus hoc fieri placuit non est in epistolis meis sic quippe incipit siluanus senex ualentinus innocentius maximinus optatus augustinus donatus et caeteri episcopi de concilio zertensi ad donatistas hic liber sic incipit quid adhuc donatistae seducimini de uidendo deo scripsi librum satis quantum arbitror explicaui inueni etiam in quodam nostro codice in quo et iste liber est quoddam commonitorium a me factum de hac re ad episcopum siccensem fortunatianum quod in opusculorum meorum indiculo nec inter libros nec inter epistolas est notatum hic liber sic incipit memor debiti illud autem sicut praesens rogaui uenit etiam tunc in manus meas quidam pelagii liber ubi hominis naturam contra dei gratiam qua iustificatur impius et qua christiani sumus quanta potuit argumentatione defendit librum ergo quo huic respondi defendens gratiam non contra naturam sed per quam natura liberatur et regitur de natura et gratia nuncupaui in quo uerba quaedam quae uelut xisti romani episcopi et martiris pelagius posuit ita defendi tanquam reuera eiusdem xisti essent id enim putaueram sed postea legi sexti philosophi esse non xisti christiani hic liber sic incipit librum quem misistis interea roma gothorum irruptione agentium sub rege alarico atque impetu magnae cladis euersa est cuius euersionem deorum falsorum multorumque cultores quos usitato nomine paganos uocamus in christianam religionem referre conantes solito acerbius et amarius deum uerum blasphemare coeperunt unde ego exardescens zelo domus dei aduersus eorum blasphemias uel errores libros de ciuitate dei scribere institui quod opus per aliquot annos me tenuit eo quod alia multa intercurrebant quae differre non oporteret et me prius ad soluendum occupabant hoc autem de ciuitate dei grande opus tandem uiginti duobus libris est terminatum quorum quinque primi eos refellunt qui res humanas ita prosperari uolunt ut ad hoc multorum deorum cultum quos pagani colere consueuerunt necessarium esse arbitrentur et quia prohibetur mala ista exoriri atque abundare contendunt sequentes autem quinque aduersus eos loquuntur qui fatentur haec mala nec defuisse unquam nec defutura mortalibus et ea nunc magna nunc parua locis temporibus personisque uariari sed deorum multorum cultum quo eis sacrificatur propter uitam post mortem futuram esse utilem disputant his ergo decem libris duae istae uanae opiniones christianae religioni aduersariae refelluntur sed ne quisquam nos aliena tantum redarguisse non autem nostra asseruisse reprehenderet id agit pars altera operis huius quae libris duodecim continetur quanquam ubi opus est et in prioribus decem quae nostra sunt asseramus et in duodecim posterioribus redarguamus aduersa duodecim ergo librorum sequentium primi quatuor continent exortum duarum ciuitatum quarum est una dei altera huius mundi secundi quatuor excursum earum siue procursum tertii uero qui et postremi debitos fines ita omnes uiginti et duo libri cum sint de utraque ciuitate conscripti titulum tamen a meliore acceperunt ut de ciuitate dei potius uocarentur in quorum decimo libro non debuit pro miraculo poni in abrahae sacrificio flammam coelitus factam inter diuisas uictimas cucurrisse dicendum potius fuit non erat filius sacerdotis filios quippe sacerdotum defunctis sacerdotibus succedere magis legitimi moris fuit nam in filiis aaron reperitur pater samuelis sed sacerdos non fuit nec ita in filiis ut eum ipse genuerit aaron sed sicut omnes illius populi dicuntur filii israel hoc opus sic incipit gloriosissimam ciuitatem dei inter haec orosii cuiusdam hispani presbiteri consultationi de priscillianistis et de quibusdam origenis sensibus quos catholica fides improbat quanta potui breuitate ac perspicuitate respondi cuius opusculi titulus est ad orosium contra priscillianistas et origenistas et ipsa enim consultatio responsioni meae a capite adiuncta est hic liber sic incipit respondere tibi quaerenti dilectissime fili orosi scripsi etiam duos libros de utroque consulens eum sed in illo priore quaestionem quam proposui ipse non solui in posteriore autem quid mihi de illa soluenda uideretur ipse non tacui sed utrum hoc approbaret etiam ille consului rescripsit autem laudans eamdem consultationem meam sibi tamen ad respondendum otium non esse respondit ego uero quousque esset in corpore hos libros edere nolui ne forte responderet aliquando et cum ipsa responsione eius potius ederentur illo autem defuncto ad hoc edidi priorem ut qui legit admoneatur aut non quaerere omnino quomodo detur anima nascentibus aut certe de re obscurissima eam solutionem quaestionis huius admittere quae contraria non sit apertissimis rebus quas de originali peccato fides catholica nouit in paruulis nisi regenerentur in christo sine dubitatione damnandis posteriorem uero ad hoc ut quaestionis de qua ibi agitur etiam quae nobis uisa est solutio ipsa noscatur