existimant quod cum possimus et sacrificare in praesenti et illaesi abire manente apud animum proposito obstinationem saluti praeferamus datis scilicet consilium quo uobis abutamur sed agnoscimus unde talia suggerantur quis totum hoc agitet et quomodo nunc astutia suadendi nunc duritia saeuiendi ad constantiam nostram deiciendam operetur ille scilicet spiritus daemonicae et angelicae paraturae qui noster ob diuortium aemulus et ob dei gratiam inuidus de mentibus uestris aduersus nos proeliatur occulta inspiratione modulatis et subornatis ad omnem quam in primordio exorsi sumus et iudicandi peruersitatem et saeuiendi iniquitatem nam licet subiecta sit nobis tota uis daemonum et eiusmodi spirituum ut nequam tamen et serui metu nonnumquam contumaciam miscent et laedere gestiunt quos alias uerentur odium enim etiam timor spirat praeterquam et desperata condicio eorum ex praedamnatione solatium reputat fruendae interim malignitatis de poenae mora et tamen apprehensi subiguntur et condicioni suae succidunt et quos de longinquo oppugnant de proximo obsecrant itaque cum uice rebellantium ergastulorum siue carcerum uel metallorum uel hoc genus poenalis seruitutis erumpunt aduersus nos in quorum potestate sunt certi et impares se esse et hoc magis perditos ingratis resistimus ut aequales et repugnamus perseuerantes in eo quod oppugnant et illos numquam magis detriumphamus quam cum pro fideli obstinatione damnamur quoniam autem facile iniquum uideretur liberos homines inuitos urgeri ad sacrificandum nam et alias diuinae rei faciundae libens animus indicitur certe ineptum existimaretur si quis ab alio cogeretur ad honorem deorum quos ultro sui causa placare deberet ne prae manu esset iure libertatis dicere nolo mihi iouem propitium tu quis es me conueniat ianus iratus ex qua uelit fronte quid tibi mecum est formati estis ab isdem utique spiritibus uti nos pro salute imperatoris sacrificare cogatis et imposita est tam uobis necessitas cogendi quam nobis obligatio periclitandi uentum est igitur ad secundum titulum laesae augustioris maiestatis siquidem maiore formidine et callidiore timiditate caesarem obseruatis quam ipsum de olimpo iouem et merito si sciatis quis enim ex uiuentibus quilibet non mortuo potior sed nec hoc uos ratione facitis potius quam respectu praesentaneae potestatis adeo et in isto irreligiosi erga deos uestros deprehendemini cum plus timoris humano dominio dicatis citius denique apud uos per omnes deos quam per unum genium caesaris peieratur constet igitur prius si isti quibus sacrificatur salutem imperatoribus uel cuilibet homini impertire possunt et ita nos crimini maiestatis addicite si angeli aut daemones substantia pessimi spiritus beneficium aliquod operantur si perditi conseruant si damnati liberant si denique quod in conscientia uestra est mortui uiuos tuentur nam utique suas primo statuas et imagines et aedes tuerentur quae ut opinor caesarum milites excubiis salua praestant puto autem eae ipsae materiae de metallis caesarum ueniunt et tota templa de nutu caesaris constant multi denique dei habuerunt caesarem iratum facit ad causam si et propitium cum illis aliquid liberalitatis aut priuilegii confert ita qui sunt in caesaris potestate cuius et toti sunt quomodo habebunt salutem caesaris in potestate ut eam praestare posse uideantur quam facilius ipsi a caesare consequantur ideo ergo committimus in maiestatem imperatorum quia illos non subicimus rebus suis quia non ludimus de officio salutis ipsorum qui eam non putamus in manibus esse plumbatis sed uos irreligiosi qui eam quaeritis ubi non est petitis a quibus dari non potest praeterito eo in cuius est potestate insuper eos debellatis qui eam sciunt petere qui etiam possunt impetrare dum sciunt petere nos enim pro salute imperatorum deum inuocamus aeternum deum uerum deum uiuum quem et ipsi imperatores propitium sibi praeter ceteros malunt sciunt quis illis dederit imperium sciunt qua homines quis et animam sentiunt eum esse deum solum in cuius solius potestate sint a quo sint secundi post quem primi ante omnes et super omnes deos quidni cum super omnes homines qui utique uiuunt et mortuis antistant recogitant quousque uires imperii sui ualeant et ita deum intellegunt aduersus quem ualere non possunt per eum ualere se cognoscunt caelum denique debellet imperator caelum captiuum triumpho suo inuehat caelo mittat excubias caelo uectigalia imponat non potest ideo magnus est quia caelo minor est illius enim est ipse cuius et caelum est et omnis creatura inde est imperator unde et homo antequam imperator inde potestas illi unde et spiritus illuc suspicientes christiani manibus expansis quia innocuis capite nudo quia non erubescimus denique sine monitore quia de pectore oramus precantes sumus semper pro omnibus imperatoribus uitam illis prolixam imperium securum domum tutam exercitus fortes senatum fidelem populum probum orbem quietum quaecumque hominis et caesaris uota sunt haec ab alio orare non possum quam a quo me scio consecuturum quoniam et ipse est qui solus praestat et ego sum cui impetrare debetur famulus eius qui eum solus obseruo qui propter disciplinam eius occidor qui ei offero opimam et maiorem hostiam quam ipse mandauit orationem de carne pudica de anima innocenti de spiritu sancto profectam non grana turis unius assis arabicae arboris lacrimas nec duas meri guttas nec sanguinem reprobi bouis mori optantis et post omnia inquinamenta etiam conscientiam spurcam ut mirer cum hostiae probantur penes uos a uitiosissimis sacerdotibus cur quibus praecordia potius uictimarum quam ipsorum sacrificantium examinentur sic itaque nos ad deum expansos ungulae fodiant cruces suspendant ignes lambant gladii guttura detruncent bestiae insiliant paratus est ad omne supplicium ipse habitus orantis christiani hoc agite boni praesides extorquete animam deo supplicantem pro imperatore hic erit crimen ubi ueritas et dei deuotio est adolati nunc sumus imperatori et mentiti uota quae diximus ad euadendam scilicet uim plane proficit ista fallacia admittitis nos enim probare quodcumque defendimus qui ergo putaueris nihil nos de salute caesarum curare inspice dei uoces litteras nostras quas neque ipsi supprimimus et plerique casus ad extraneos transferunt scitote ex illis praeceptum esse nobis ad redundantiam benignitatis etiam pro inimicis deum orare et persecutoribus nostris bona precari qui magis inimici et persecutores christianorum quam de quorum maiestate conuenimur in crimen sed etiam nominatim atque manifeste orate inquit pro regibus et pro principibus et potestatibus ut omnia tranquilla sint uobis cum enim concutitur imperium concussis etiam ceteris membris eius utique et nos licet extranei a turbis aestimemur in aliquo loco casus inuenimur est et alia maior necessitas nobis orandi pro imperatoribus etiam pro omni statu imperii rebusque romanis qui uim maximam uniuerso orbi imminentem ipsamque clausulam saeculi acerbitates horrendas comminantem romani imperii commeatu scimus retardari itaque nolumus experiri et dum precamur differri romanae diuturnitati fauemus sed et iuramus sicut non per genios caesarum ita per salutem eorum quae est augustior omnibus geniis nescitis genios daemonas dici et inde diminutiua uoce daemonia nos iudicium dei suspicimus in imperatoribus qui gentibus illos praefecit id in eis scimus esse quod deus uoluit ideoque et saluum uolumus esse quod deus uoluit et pro magno id iuramento habemus certerum daemonas id est genios adiurare consueuimus ut illos de hominibus exigamus non deierare ut eis honorem diuinitatis conferamus sed quid ego amplius de religione atque pietate christiana in imperatore m quem necesse est suspiciamus ut eum quem dominus noster elegit ut merito dixerim noster est magis caesar a nostro deo constitutus itaque ut meo plus ego illi operor in salutem si quidem non solum ab eo postulo eam qui potest praestare aut quod talis postulo qui merear impetrare sed etiam quod temperans maiestatem caesaris infra deum magis illum commendo deo cui soli subicio subicio autem cui non adaequo non enim deum imperatorem dicam uel quia mentiri nescio uel quia illum deridere non audeo uel quia nec ipse se deum uolet dici si homo sit interest homini deo cedere satis habeat appellari imperator grande et hoc nomen est quod a deo traditur negat illum imperatorem qui deum dicit nisi homo sit non est imperator hominem se esse etiam triumphans in illo sublimissimo curru admonetur suggeritur enim ei a tergo respice post te hominem te memento et utique hoc magis gaudet tanta se gloria coruscare ut illi admonitio condicionis suae sit necessaria minor erat si tunc deus diceretur quia non uere diceretur maior est qui reuocatur ne se deum existimet augustus imperii formator ne dominum quidem dici se uolebat et hoc enim dei est cognomen dicam plane imperatorem dominum sed more communi sed quando non cogor ut dominum dei uice dicam ceterum liber sum illi dominus enim meus unus est deus omnipotens aeternus idem qui et ipsius qui pater patriae est quomodo dominus est sed et gratius est nomen pietatis quam potestatis etiam familiae magis patres quam domini uocantur tanto abest ut imperator deus debeat dici quod non potest credi non modo turpissima sed et perniciosa adulatione tamquam si habens imperatorem alterum appelles nonne maximam et inexorabilem offensam contrahes eius quem habuisti etiam ipsi timendam quem appellasti esto religiosus in deum qui uis illum propitium imperatori desine alium deum credere atque ita et hunc deum dicere cui deo opus est si non de mendacio erubescit adulatio eiusmodi hominem deum appellans timeat saltim de infausto maledictum est ante apotheosin deum caesarem nuncupari propterea igitur publici hostes christiani quia imperatoribus neque uanos neque mentientes neque temerarios honores dicant quia uerae religionis homines etiam solemnia eorum conscientia potius quam lasciuia celebrant grande uidelicet officium focos et toros in publicum educere uicatim epulari ciuitatem tabernae habitu abolefacere uino lutum cogere cateruatim cursitare ad iniurias ad impudentias ad libidinis illecebras sicine exprimitur publicum gaudium per dedecus publicum haecine solemnes dies principum decent quae alios dies non decent qui obseruant disciplinam de caesaris respectu hi eam propter caesarem deserunt et malorum morum licentia pietas erit occasio luxuriae religio deputabitur o nos merito damnandos cur enim uota et gaudia caesarum casti et sobrii et probi expungimus cur die laeto non laureis postes obumbramus nec lucernis diem infringimus honesta res est solemnitate publica exigente induere domui tuae habitum alicuius noui lupanaris uelim tamen in hac quoque religione secundae maiestatis de qua in secundum sacrilegium conuenimur christiani non celebrando uobiscum solemnia caesarum quo more celebrari nec modestia nec uerecundia nec pudicitia permittunt sed occasio uoluptatis magis quam digna ratio persuasit fidem et ueritatem uestram demonstrare ne forte et istic deteriores christianis deprehendantur qui nos nolunt romanos haberi sed ut hostes principum romanorum ipsos quirites ipsam uernaculam septem collium plebem conuenio an alicui caesari suo parcat illa lingua romana testis est tiberis et scholae bestiarum iam si pectoribus ad translucendum quandam specularem materiam natura obduxisset cuius non praecordia insculpta appare re nt noui ac noui caesaris scaenam congiario diuidundo praesidentis etiam illa hora qua acclamant de nostris annis augeat tibi iuppiter annos haec christianus tam enuntiare non nouit quam de nouo caesare optare sed uulgus inquis ut uulgus tamen romani nec ulli magis depostulatores christianorum quam uulgus plane ceteri ordines pro auctoritate religiosi ex fide nihil hosticum de ipso senatu de equite de castris de palatiis ipsis spira nt unde cassii et nigri et albini unde qui inter duas laurus obsident caesarem unde qui faucibus eius exprimendis palaestricam exercent unde qui armati palatium irrumpunt omnibus tot sigeriis atque partheniis audaciores de romanis nisi fallor id est de non christianis atque adeo omnes illi sub ipsa usque impietatis eruptione et sacra faciebant pro salute imperatoris et genium eius deierabant alii foris alii intus et utique publicorum hostium nomen christianis dabant sed et qui nunc scelestarum partium socii aut plausores cottidie reuelantur post uindemiam parricidarum racematio superstes quam recentissimis et ramosissimis laureis postes praestruebant quam elatissimis et clarissimis lucernis uestibula nebulabant quam cultissimis et superbissimis toris forum sibi diuidebant non ut gaudia publica celebrarent sed ut uota propria iam ediscerent in aliena sollemnitate et exemplum atque imaginem spei suae inaugurarent nomen principis in corde mutantes eadem officia dependunt et qui astrologos et haruspices et augures et magos de caesarum capite consultant quas artes ut ab angelis desertoribus proditas et a deo interdictas ne suis quidem causis adhibent christiani cui autem opus est perscrutari super caesaris salute nisi a quo aliquid aduersus illam cogitatur uel optatur aut post illam speratur et sustinetur non enim ea mente de caris consulitur qua de dominis aliter curiosa est sollicitudo sanguinis aliter seruitutis si haec ita sunt ut hostes deprehendantur qui romani uocabantur cur nos qui hostes existimamur romani negamur non possumus et romani non esse et hostes esse cum hostes reperiantur qui romani habebantur adeo pietas et religio et fides imperatoribus debita non in huiusmodi officiis consistit quibus et hostilitas magis ad uelamentum sui potest fungi sed in his moribus quibus diuinitas imperat tam uere quam circa omnes necesse habet exhiberi neque enim haec opera bonae mentis solis imperatoribus debentur a nobis nullum bonum sub exceptione personarum administramus quia nobis praestamus qui non ab homine aut laudis aut praemii expensum captamus sed a deo exactore et remuneratore indifferentis benignitatis iidem sumus imperatoribus qui et uicinis nostris male enim uelle male facere male dicere male cogitare de quoquam ex aequo uetamur quodcumque non licet in imperatorem id nec in quemquam quod in neminem eo forsitan magis nec in ipsum qui per deum tantus est si inimicos ut supra diximus iubemur diligere quem habemus odisse item si laesi uicem referre prohibemur ne de facto pares simus quem possumus laedere nam de isto ipsi recognoscite quotiens enim in christianos desaeuitis partim animis propriis partim legibus obsequentes quotiens etiam praeteritis uobis suo iure nos inimicum uulgus inuadit lapidibus et incendiis ipsis bacchanalium furiis nec mortuis parcunt christianis quin illos de requie sepulturae de asilo quodam mortis iam alios iam nec totos auellant dissecent distrahant quid tamen de tam conspiratis umquam denotatis de tam animatis ad mortem usque pro iniuria repensatis quando uel una nox pauculis faculis largiter ultionis posset operari si malum malo dispungi penes nos liceret sed absit ut aut igni humano uindicetur diuina secta aut doleat pati in quo probatur si enim et hostes exsertos non tantum uindices occultos agere uellemus deesset nobis uis numerorum et copiarum plures nimirum mauri et marcomanni ipsique parthi uel quantaecumque unius tamen loci et suorum finium gentes quam totius orbis hesterni sumus et uestra omnia impleuimus urbes insulas castella municipia conciliabula castra ipsa tribus decurias palatium senatum forum sola uobis reliquimus templa cui bello non idonei non prompti fuissemus etiam impares copiis qui tam libenter trucidamur si non apud istam disciplinam magis occidi liceret quam occidere potuimus et inermes nec rebelles sed tantummodo discordes solius diuortii inuidia aduersus uos dimicasse si enim tanta uis hominum in aliquem orbis remoti sinum abrupissemus a uobis suffudisset utique dominationem uestram tot quali um cumque ciuium amissio immo etiam et ipsa destitutione punisset procul dubio expauissetis ad solitudinem uestram ad silentium rerum et stuporem quendam quasi mortui orbis quaesissetis quibus imperaretis plures hostes quam ciues uobis remansissent nunc enim pauciores hostes habetis prae multitudine christianorum paene omnium ciui tat um paene omnes ciues christianos habendo sed hostes maluistis uocare generis humani potius quam erroris humani quis autem uos ab illis occultis et usquequaque uastantibus mentes et ualetudines uestras hostibus raperet a daemoniorum incursibus dico quae de uobis sine praemio sine mercede depellimus suffecisset hoc solum nostrae ultioni quod uacua exinde possessio immundis spiritibus pateret is porro nec tanti praesidii compensationem cogitantes non modo non molestum uobis genus uerum etiam necessarium hostes iudicare maluistis qui a sumus plane non generis humani tamen sed potius erroris proinde nec paulo lenius inter il licitas factiones sectam istam deputari oportebat a qua nihil tale