haeretici nuptias auferunt psichici ingerunt illi nec semel isti non semel nubunt quid agis lex creatoris inter alienos spadones et aurigas tuos tantundem quereris de domestico obsequio quantum de fastidio extraneo proinde te laedunt qui abutuntur quemadmodum qui non utuntur uerum neque continentia emsmodi laudanda quia haeretica est neque licentia defendenda quia psichica est illa blasphemat ista luxuriat illa destruit nuptiarum deum ista confundit penes nos autem quos spiritales merito dici facit agnitio spiritalium charismatum continentia religiosa est cum licentia uerecunda ambae cum creatore sunt continentia legem nuptiarum honorat licentia temperat illa non cogitur ista regitur illa arbitrium habet haec modum unum matrimonium nouimus sicut unum deum magis honorem refert lex nuptiarum ubi habet et pudorem sed psichicis non recipientibus spiritum ea quae sunt spiritus non placent ita dum quae sunt spiritus non placent ea quae sunt carnis placebunt ut contraria spiritus caro inquit aduersus spiritum concupiscit et spiritus aduersus carnem quid autem concupiscet caro quam quae magis carnis sunt propter quod et in primordio extranea spiritus facta est non inquit permanebit spiritus meus in istis hominibus in aeuum eo quod caro sint itaque monogamiae disciplinam in haeresim exprobrant nec ulla magis ex causa paraclitum negare coguntur quam dum existimant nouae disciplinae institutorem et quidem dirissimae illis ut iam de hoc primum consistendum sit in generali retractatu an capiat paraclitum aliquid tale docuisse quod aut nouum deputari possit aduersus catholicam traditionem aut onerosum aduersus leuem sarcinam de utroque autem ipse dominus pronuntiauit dicens enim adhuc multa habeo quae loquar ad uos sed nondum potestis portare ea cum uenerit spiritus sanctus ille uos ducet in omnem ueritatem satis utique praetendit edocturum illum quae et noua existimari possint ut numquam retro edita et aliquanto onerosa ut idcirco non edita ergo inquis hac argumentatione quiduis nouum et onerosum paraclito adscribi poterit etsi ab aduersario spiritu fuerit non utique aduersarius enim spiritus ex diuersitate praedicationis appareret primo regulam adulterans fidei et ita ordinem adulterans disciplinae quia cuius gradus prior est eius corruptela antecedit id est fidei quae prior est disciplina ante quis deo haereticus sit necesse e st et tunc de instituto paraclitus autem multa habens edocere quae in illum distulit dominus secundum praefinitionem ipsum primo christum contestabitur qualem credimus cum toto ordine dei creatoris et ipsum glorificabit et de ipso commemorabit et sic de principali regula illa multa quae sunt disciplinarum reuelabit fidem dicente pro eis integritate praedicationis licet nouis quia nunc reuelantur licet onerosis quia nec nunc sustinentur non alterius tamen christi quam qui habere se dixit et alia multa quae a paraclito edocerentur non minus istis onerosa quam illis a quibus nondum tunc sustinebantur sed an onerosa monogamia uiderit adhuc impudens infirmitas carnis an autem noua de hoc interim constet illud enim amplius dicimus etiamsi totam et solidam uirginitatem siue continentiam paraclitus hodie determinasset ut ne unis quidem nuptiis feruorem carnis despumare permitteret sic quoque nihil noui inducere uideretur ipso domino spadonibus aperiente regna caelorum ut et ipso spadone quem spectans et apostolus propterea et ipse castratus continentiam mauult sed saluo inquis iure nubendi plane saluo et uidebimus quousque nihilominus tamen ex ea parte destructo qua continentiam praefert bonum inquit homini mulierem non contingere ergo malum est contingere nihil enim bono contrarium nisi malum ideoque superesse ut et qui habeant uxores sic sint quasi non habentes quo magis qui non habent habere non debeant reddit etiam causas cur ita suadeat quod innupti de deo cogitent nupti uero quomodo in matrimonio quis suo placeat et possum contendere non mere bonum esse quod permittitur quod enim mere bonum est non permittitur sed ultro licet permissio habet causam aliquando et necessitatis denique in hac specie non est uoluntas permittentis nubere aliud enim uult uolo uos inquit omnes sic esse quomodo et ego et cum ostendit melius esse quid utique se uelle confirmat quam quod melius esse praemisit et ita si aliud quam quod uoluit permittit non uoluntate sed necessitate permittens non mere bonum ostendit quod inuitus indulsit denique cum dicit melius est nubere quam uri quale id bonum intelligendum quod melius est et poena quod non potest uideri melius nisi pessimo comparatum bonum illud est quod per se hoc nomen tenet sine comparatione non dico mali sed etiam boni alterius ut et si alio bono comparatum adumbretur remaneat nihilominus in boni nomine ceterum si per mali collationem cogitur bonum dici non tam bonum est quam genus mali inferioris quod ab altiore malo obscuratum ad nomen boni impellitur aufer denique condicionem ut dicas melius est nubere quam uri et quaero an dicere audeas melius est nubere non adiciens quo melius sit ergo iam non melius et dum non melius nec bonum sublata condicione quae dum melius illud facit alio ita bonum haberi cogit melius est unum oculum amittere quam duos si tamen discedas a comparatione utriusque non erit melius unum oculum habere quia nec bonum quid nunc si omnem indulgentiam nubendi de suo id est de humano sensu accommodat ex necessitate qua diximus quia melius sit nubere quam uri denique conuersus ad alteram speciem dicendo nuptis autem denuntio non ego sed dominus ostendit illa quae supra dixerat non dominicae auctoritatis fuisse sed humanae aestimationis at ubi ad continentiam reflectit animos uolo autem uos sic esse omnes puto autem inquit et ego spiritum dei habeo ut si quid indulserat ex necessitate id spiritus sancti auctoritate reuocaret sed et iohannes monens sic nos incedere debere quemadmodum et dominus utique etiam secundum sanctitatem carnis admonuit incedere adeo manifestius et omnis inquit qui spem istam in illo habet castificat se sicut et ipse castus est nam et alibi estote sancti sicut et ille sanctus fuit scilicet carne de spiritu enim non dixisset quia spiritus ultro sanctus agnoscitur nec ex spectat sanctitatis admonitionem quae propria natura est eius caro autem docetur sanctitatem quae et in christo fuit sancta igitur si omnia ista oblitterant licentia m nubendi et condicione licentiae inspecta et praelatione continentiae imposita cur non potuerit post apostolos idem spiritus superueniens ad deducendam disciplinam in omnem ueritatem per gradus temporum secundum quod ecclesiastes tempus omni rei inquit supremam iam carni fibulam imponere iam non oblique a nuptiis auocans sed exerte cum magis nunc tempus in collecto factum sit annis circiter clx exinde productis nonne ipse apud te retractares uetus haec disciplina sit praemonstrata iam tunc in carne domini et in uoluntate dehinc in apostolorum eius tam consiliis quam exemplis olim sanctitati huic destinabamur nihil noui paraclitus inducit quod praemonuit definit quod sustinuit exposcit et nunc recogitans ista facile tibi persuadebis multo magis unicas nuptias competisse paraclito praedicare qui potuit et nullas magisque credendum temperasse illum quod et abstulisse decuisset si quae uelit christus intelligas in hoc quoque paraclitum agnoscere debes aduocatum quod a tota continentia infirmitatem tuam excusat secedat nunc mentio paracliti ut nostri alicuius auctoris euoluamus communia instrumenta scripturarum pristinarum hoc ipsum demonstratur a nobis neque nouam neque extraneam esse monogamiae disciplinam immo et antiquam et propriam christianorum ut paraclitum restitutorem potius sentias eius quam institutorem quod pertineat ad antiquitatem quae potest antiquior forma proferri quam ipse census generis humani unam feminam masculo deus finxit una costa eius decerpta et utique ex pluribus sed et in praefatione ipsius operis non est inquit homini bonum eum solum esse faciamus adiutorium illi adiutores enim dixisset si pluribus eum uxoribus destinasset adiecit et legem de futuro siquidem prophetiae dictum est et erunt duo in unam carnem non tres neque plures ceterum iam non duo si plures stetit lex denique perseuerauit unio coniugii in auctoribus generis ad finem usque non quia non erant feminae aliae sed quia ideo non erant ne primitiae generis duplici matrimonio contaminarentur alioquin si deus uoluisset et esse potuisset certe de filiarum suarum numerositate sumpsisset non minus ex ossibus et ex carne sua habens euam si hoc pie fieret at ubi primum scelus homicidium in fratricidio dedicatum tam dignum secundo loco scelus non fuit quam duae nuptiae neque enim refert duas quis uxores singulas habuerit an pariter singulae duos fecerint idem numerus coniunctorum et separatorum semel tamen uim passa institutio dei per lamech constitit postea in finem usque gentis illius secundus lamech nullus exstitit quomodo duabus maritus negat scriptura quod non notat aliae diluuium iniquitates prouocauerunt semel defensae quales fuerunt non tamen septuagies septies quod duo matrimonia meruerunt sed et reformatio secundi generis humani monogamia matre censetur iterum duo in unam carnem crescere et redundare suscipiunt noe et uxor filiique eorum in unicis nuptiis etiam in ipsis animalibus monogamia recognoscitur ne uel bestiae de moechia nascerentur ex omnibus inquit bestiis ex omni carne duo induces in arcam ut uiuant tecum masculus et femina erunt de animalibus uolatilibus secundum genus et de omnibus serpentibus terrae secundum genus ipsorum duo ex omnibus introibunt ad te masculus et femina eadem forma et septena ex binis adlegi mandat ex masculo et femina uno et una quid amplius dicam immundis quoque alitibus cum binis feminis introire non licuit haec quantum ad primordiorum testimonium et originis nostrae patrocinium et diuinae institutionis praeiudicium quae utique lex est non monimentum quoniam si ita factum est a primordio inuenimus nos ad initram dirigi a christo sicut in quaestione repudii dicens illud propter duritiam ipsorum a moise esse permissum ab initio autem non ita fuisse sine dubio ad initium reuocat matrimonii indiuiduitatem ideoque quos deus ab initio coniunxit in unam carnem duos hodie homo non separabit dicit et apostolus scribens ad ephesios deum proposuisse in semetipso ad dispensationem adimpletionis temporum ad caput id est ad initium reciprocare uniuersa in christo quae sunt super caelos et super terras in ipso sic et duas graeciae litteras summam et ultimam sibi induit dominus initii et finis concurrentium in se figuras uti quemadmodum a ad usque uoluitur et rursus ad a replicatur ita ostenderet in se esse et initii decursum ad finem et finis reoursum ad initium ut omnis dispositio in eo desinens per quem coepta est per sermonem scilicet dei qui a caro factus est proinde desinat quemadmodum et coepit et adeo in christo omnia reuocantur ad initium ut et fides reuersa sit a circumcisione ad integritatem carnis illius sicut ab initio fuit et libertas ciborum et sanguinis solius abstinentia sicut ab initio fuit et matrimonii indiuiduitas sicut ab initio fuit et repudii cohibitio quod ab initio non fuit et postremo totus homo in paradisum reuocatur ubi ab initio fuit cur ergo uel monogamum illo non debeat adam referre qui non potest tam integrum quam inde dimissus est quantum pertinet itaque ad initii restitutionem id a te exigit et dispositionis et spei tuae ratio quod ab initio fuit secundum initium quod tibi et in adam censetur et in noe recensetur elige in quo eorum initium tuum deputes in ambobus te sibi monogamiae censura defendit sed et si initium transmittit ad finem ut a ad quomodo finis remittit ad initium ut ad a atque ita census noster transfertur in christum animalis in spiritalem quia non primo quod spiritale est sed quod animale dehinc quod spiritale proinde uideamus an id ipsum debeas huic quoque censui secundo an in eandem te formam conueniat nouissimus quoque adam in quam et primus quando nouissimus adam id est christus innuptus in totum quod etiam primus adam ante exilium sed donato infirmitati tuae carnis suae exemplo perfectior adam id est christus eo quoque nomine perfectior qua integrior uolenti quidem tibi spado occurrit in carne si uero non sufficis monogamus incurrit in spiritu unam habens ecclesiam sponsam secundum figuram quam apostolus in illud magnum sacramentum interpretatur in christum et ecclesiam competentes carnali monogamiae per spiritalem uides igitur quemadmodum etiam in christo noua n s censum non possis eum sine monogamiae professione deferre nisi carne sis quod spiritu ille est licet et quod fuit carne aeque esse debueris sed adhuc nobis quaeramus aliquos originis principes non placent enim quibusdam monogami parentes adam et noe fortasse nec christus ad abraham denique prouocant prohibiti patrem alium praeter deum agnoscere sit nunc pater noster abraham sit et paulus in euangelio inquit ego uos genui etiam abrahae te filium exhibe non enim passiuus tibi census est in illo certum tempus est quo tuus pater est si enim ex fide filii deputemur abrahae ut apostolus docet dicens ad galatas cognoscitis nempe quia qui ex fide isti sunt filii abrahae quando credidit abraham deo et deputatum est ei in iustitiam opinor adhuc in monogamia quia in circumcisione nondum quodsi postea in utrumque mutatus est et in digamiam per ancillae concubinatum et in circumcisionem per testamenti signaculum non potes illum patrem agnoscere nisi tunc cum deo credidit siquidem secundum fidem filius eius es non secundum carnem aut si posteriorem abraham patrem sequeris ut et digamum recipe et circumcisum si reicis circumcisum ergo recusabis et digamum duas dispositiones eius binis inter se modis diuersas miscere non poteris digamia cum circumcisione esse orsus est et monogamia cum praeputiatione recipis digamiam admitte et circumcisionem tueris praeputiationem teneris et monogamiae adeo autem monogamiae abrahae filius es sicut et praeputiati ut si circumcidaris iam non sis filius quia non eris ex fide sed ex signaculo fidei in praeputiatione iustificatae habens apostolum disce cum galatis proinde etsi digamiam iam tibi intuleris non es illius cuius fides in monogamia praecessit nam etsi postea pater multarum nationum nuncupatur sed earum quae ex fide digamiam praecedente filii habeant deputari abrahae exinde res uiderint aliud sunt figurae aliud formae aliud imagines aliud definitiones imagines transeunt adimpletae definitiones permanent adimplendae imagines prophetant definitiones gubernant quid digamia illa abrahae portendat idem apostolus edocet interpretator utriusque testamenti sicut idem semen nostrum in isaac uocatum determinat si ex libera es ad isaac pertines hic certe unum matrimonium pertulit isti itaque sunt ut opinor in quibus censeor ceteros nescio quorum si exempla circumspicio alicuius dauid etiam per sanguinem nuptias sibi ingerentis alicuius salomonis etiam uxoribus diuitis meliora sectari iussus habes et iosephum uniiugum et hoc nomine audeo dicere patre meliorem habes moisen dei de proximo arbitrium habes aaronem principalem sacerdotem secundus quoque moises populi secundi qui imaginem nostram in promissionem dei induxit in quo primo nomen domini dedicatum est non fuit digamus post uetera exempla originalium personarum aeque ad uetera transeamus instrumenta legalium scripturarum ut per ordinem de omni nostra paratura retractemus et quoniam quidam interdum nihil sibi dicunt esse cum lege quam christus non dissoluit sed adimpleuit interdum quae uolunt legis arripiunt plane et nos sic dicimus decessisse legem ut onera quidem eius secundum sententiam apostolorum quae nec patres sustinere ualuerunt concessarint quae uero ad iustitiam spectant non tantum reseruata permaneant uerum et ampliata ut scilicet redundare possit iu stitia nostra super scribarum et pharisaeorum iustititia m si iusti tia utique et pudicitia si ergo quoniam in lege praecipitur ut quis fratris sui uxorem sine liberis defuncti in matrimonium adsumat ad suscitandum fratri suo semen idque saepius euenire in unam personam potest secundum callidam illam quaestionem sadducaeorum ideo et alias putant permissam frequentiam nuptiarum intelligere debebunt primo rationem ipsius praecepti et ita scient illam rationem iam cessantem ex eis esse quae euacuata sint necessario succedendum erat in matrimonium fratris sine liberis defuncti primum quia adhuc uetus illa benedictio decurrere habebat crescite et redundate dehinc quoniam patrum delicta etiam de filiis exigebantur tertio quoniam spadones et steriles ignominiosi habebantur itaque ne proinde