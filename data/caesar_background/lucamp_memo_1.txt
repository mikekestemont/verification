de mundo mundus est uniuersitas rerum in quo omnia sunt et extra quem nihil qui graece dicitur cosmos elementa mundi quattuor ignis ex quo est caelum aqua ex qua mare oceanum aer ex quo uenti et tempestates terra quam propter formam eius orbem terrarum appellamus caeli regiones sunt quattuor oriens occidens meridies septentrio caelum diuiditur in circulos quinque arcticum et antarcticum qui ob nimiam uim frigoris inhabitabiles sunt aequinoctialem cui quae subiacet regio catacecaumene dicitur neque incolitur ob nimiam uim ardoris brumalem et solstitialem sub quibus habitatur sunt enim temperatissimi per quos oblicus circulus uadit cum duodecim signis in quibus sol annuum conficit cursum de duodecim signis signa sunt in caelo duodecim aries beneficio liberi quod is cum exercitum in indiam per libiam duceret per loca sicca et arenosa qua aquae inopia esset et exercitus eius siti adfligeretur aries eis aquam demonstrauit et ob id a libero iouis ammon est appellatus eique fanum magnificum fecit ad eum locum ubi aquam inuenit quod abest ab aegipto et alexandria milia passuum nouem ob eam rem a ioue petiit ut in ter sidera reciperetur alii putant eum esse qui hellen et phrixum uexerit taurus beneficio iouis quem iuppiter a neptuno fratre per gratiam abduxit qui sensum humanum figura tauri continebat hisque iouis iussu europam agenoris filiam sidonia adludens decepit et eam cretam deportauit ob eam rem iuppiter in sideribus eum dignatus est immortali memoria gemini qui dii samothraces nominantur esse quorum argumentum nefas est pronuntiare praeter eos qui mi ste riis prae stosunt alii castorem et pollucem dicunt quod hi principes mare tutum a praedonibus praestitissent sunt qui dicant herculem et theseum quod similia athla sint adepti cancer carcinus receptus beneficio iunonis quod eius iussu cum hercules missus esset ad hidram lernaeam quam nos excetram dicimus interficiendam i s carcinus ingressus herculis pedes et crura lanians incommodiorem faciebat eum quam ipsa excetra idque malum hercules difficillimum habuit carcinumque cancrum ob id factum iuno sideribus est dignata leo leon qui educatus est nemeae iunonis consilio ad herculis interitum missus in terram in argiua diu spelunca latitauit quem hercules dicitur interfecisse cum molorcho hospite suo cuius clauam ei tributam tum principio est adeptus qua leonem interfecit eiusque pellem postea pro tegumento habuit ob id factum iunoni odio esse coepit leonemque caelesti dignitate est honorata uirgo quam nos iustitiam dicimus fuit cum hominibus sed postquam homines malefacere coeperunt iouis eam inter signa posuit sunt qui erigonam icarii filiam atheniensem dicunt cuius patri liber uinum dedit ut hominibus ad suauitatem daret quibus dedit ebriati sunt et lapidibus eum occiderunt canis qui cum illo erat uidit dominum occisum et cum ululatu ad erigonem rediit quem ut maestum et singularem uidit sollicita proficiscitur cum eo uenere ad locum ubi icarius iacebat uidit corpus patris magna lamentatione in himetto monte sepeliuit ipsa uero se suspendit laqueo canis ad pedes eius discumbens diutius et sine alimentis deficiens post aquam anhelans in puteum se proiecit tum liber a ioue petiit quod suo imperio deficerent ut inter siderum cursus ponere n tur erigone uirgo icarius autem arcturus nominatus est cuius stella cum exoritur continuas tempestates facit canis canicula libra quam graeci zigon appellant uirile nomen est adeptus summa clementia et iustitia stath muchos est dictus qui a primus dicitur libram et pondus hominibus inuenisse quae utilissima mortalibus aestimantur ideoque in numerum stellarum est receptus est et libra est dictus scorpius qui dicitur ad perniciem orionis in insula chio in monte pelinaeo uoluntate dianae natus orion autem dum uenatur uisa diana stuprare eam uoluit illa scorpionem subiecit qui eum uita priuaret iuppiter et scorpionem et orionem inter sidera recepit sagittarius crotos filius nutricis musarum que m musae semper dilexerunt eo quod plausu et lusu sagittarum eas oblectaret alii chironem dicunt quod iustus et pius doctus atque hospitalis fuerit ab eo aesculapius doctus medicinam achilles citharam et alia multa capricornus cui nomen pan quo tempore pithon speluncas incolens in monte tauro aegiptum profectus est ad bellum pan se in caprae figuram conuertit igitur dii immortales postquam pithonem digna poena affecerunt pana astrorum memoria decorauerunt aquarius qui putatur esse ganimedes dicitur deucalion thessalus qui cum maximo cataclismo cum uxore pirrha solus euasisset hic pietatis causa inter sidera locatus est pisces ideo sces quia bello gigantum uenus perturbata in piscem se transfigurauit nam dicitur et in eufrate fluuio ouum piscis in ora fluminis columba adsedisse dies plurimos et exclusisse deam benignam et misericordem hominibus ad bonam uitam utrique memoriae causa pisces inter sidera recepti de sideribus praeter duodecim signa potentissima sidera in caelo septemtriones duo maior et minor qui numquam merguntur ideoque nauium cursus regunt quorum alter cinosura dicitur alter bootes idem arcturus orion qui magnitudine sua dimidiam caeli obtinet partem pliades quae latine uirgiliae dicuntur hiades quae a nobis subuculae dicuntur quarum ortus et occasus a nautis et ab agricolis obseruantur canicula cuius uis praecipue solstitio est stellae potentissimae in caelo sunt septem saturnus sol luna mars mercurius iuppiter uenus quae a graecis planetae a nobis erraticae dicuntur qui a ad arbitrium suum uagantur et motu suo hominum fata moderantur item aduerso cursu contra caelum feruntur quibus partibus sedeant xii signa duodecim uentorum aries in aphelioten taurus in caeciam gemini in aquilonem cancer in septentrionem leo in thraciam uirgo in argesten libra in zephiron scorpius in africum sagittarius in austrum et africum capricornus in austrum aquarius in eurum et notum pisces in eurum de uentis uenti fiunt ex aeris motu et inclinatione sunt autem generales quattuor eurus idem apheliotes idem uulturnus ab oriente ab occidente zephirus idem corus idem fauonius aquilo idem boreas et aparctias a septentrione notus idem libs et auster et africus a meridie hi sunt quattuor generales ceteri speciales his tribuuntur ut iapix zephiro qui a b ia phigio apuliae promontorio flat leuconotus noto cum serenior flat circius aquiloni cum uehementior gallias perflat item etesiae qui a statis diebus flant per aestatem de orbe terrarum orbis terrarum qui sub caelo est quattuor regionibus incolitur una pars eius est in qua nos habitamus altera huic contraria quam qui incolunt uocantur anticthones quarum inferiores duae ex contrario harum sitae quas qui incolunt uocantur antipodes orbis terrarum quem nos colimus in tres partes diuiditur totidemque nomina asia quae est inter tanain et nilum libia quae est inter nilum et gaditanum sinum europa quae est inter fretum et tanain in asia clarissimae gentes indi seres persae medi parthi arabes bithini phriges cappadoces cilices siri lidi in europa clarissimae gentes scithae sarmatae germani daci moesi thraci macedones dalmatae pannonii illirici graeci itali galli spani in libia gentes clarissimae aethiopes mauri numidae poeni gaetuli garamantes nasamones aegiptii clarissimi montes in orbe terrarum caucasus in scithia emodus in india libanus in siria olimpus in macedonia himettus in attica taigetus lacedaemonia cithaeron et helicon in boetia parnasos et in phocide acroceraunia in epiro maenalus in arcadia apenninus in italia erix in sicilia alpes inter galliam et italiam pirenaeus inter galliam et spaniam athlans in africa calpe in freto oceani clarissima flumina in orbe terrarum indus ganges hidaspes in india araxes in armenia thermodon et phasis in colchide tanais in sci thi a strimon et hebrus in thracia sperchios in thessalia hermus et pactolus auriferi maeander et caistrus in lidia cidnus in cilicia orontes in siria simois et xanthus in phrigia eurotas lacedaemone alpheus in elide ladon in arcadia achelous et inachus in epiro sauus et danubius qui idem ister cognominatur in moesia eridanus et tiberinus in italia timauus in illirico rhodanus in gallia hiberus et baetis in spania bagrada in numidia triton in gaetulia nilus in aegipto tigris et eufrates in parthia rhenus in germania clarissimae insulae in mari nostro duodecim sicilia sardinia crete cipros euboea lesbos rhodos duae baleares ebusus corsica gades in oceano ad orientem taprobane ad occidentem brittanni a ad septentrionem thile ad meridiem insulae fortunatae praeter has in aegaeo mari ciclades undecim delos giaros miconos andros paros ol earos tenos cithnos melos naxos donusa praeter has sporades innumerabiles ceterum celeberrimae aegina salamina coos chios lemnos samothracia in ionio echinades strophades ithace cephalenia zacinthos in adriatico crateae circiter mille in siculo aeoliae octo in gallico stoechades tres in sirtibus cercina et menix quae et girba de maris ambitu mare quo cingimur uniuersum uocatur oceanum hoc quattuor regionibus inrumpit in terras a septentrione uocatur caspium ab oriente persicum a meridie arabicum idem rubrum et erithraeum ad occasum magnum mare idem athlanticum quod commerciis totius generis humani peragratur hoc intrat in fretum gaditanum inter duos montes clarissimos abinnam et calpem ob impositas herculis columpnas dein latissime simul et longissime ef fusum medium terrarum orbem inundat et nomina adquirit balearicum quod hispaniam adluit gallicum quod gallias tangit ligusticum quod liguribus infunditur tuscum tirrhenum idem inferum quod dextrum italiae latus circuit hadriaticum idem superum quod sinistrum italiae latus circuit siculum in quo sicilia creticum in quo insula est creta ionium et aegaeum quae achaiam idem peloponnesum it a ambiunt ut in ter ueniente isthmo paene insulam faciant mirtoum et icarium quae adhaerent aegaeo mari illud a mirtilo hoc ab icaro cognominatum ponticum quod ingenti sinu scithis infunditur hellesponticum fauce transmissum inter duas celeberrimas urbes seston asiae abidon europae tanaiticum quo asia alluitur aegiptium ab aegipto libicum a libia cognominatur sirticum a duabus sirtibus reciprocis aestibus retorquetur miracula mundi miracula quae in terris sunt apollonia e in athamantia a mari milia passus quinque in monte nimphaeum ibi ignis est et de terra exit flamma in silua panis simphonia in oppidum auditur item sub eo monte in campo lacus aquae pleni inde pix exit et bitumen cum manibus subplodas pix alte attollitur et quasi ab aqua bullescit ambraciae in epiro in pariete sunt picti castor et pollux et helena manu autocthonis et nemo neque inuenire potest quis pinxerit argis in epiro quod ippaton appellatur ibi pons magnus columpnatus duplex quem medea aedificari imperasse fertur ibi picta sunt gubernacula argonautarum quae cepta nauis ibi iouis templum tiphonis unde est ad inferos descensus ad tollendas sortes in quo loco dicuntur qui descenderunt iouem ipsum uidere leucade mons unde se sappho deiecit propter uirum in summo monte fanum est apollinis ubi sacra fiunt et cum homo inde desiluit statim excipitur lintribus sicione in achaia in foro aedis apollinis est in ea sunt posita agamemnonis clipeus et machaera ulixis chlamis et thoracium teucri sagittae et arcus adrasti arca quam deposuit in qua quid sit ignoratur sed et olla aerea quam medea posuit in qua pelias coctus dicitur item palamedis litterae marsiae tibiae itemque corium remi argonautarum cum et gubernaculis et brachia cauculus quo minerua sortita est de oreste cerauit una percomparasit ibi palla pendet quam si quis halitu afflauerit tota patefit item penelopae tela ibi de terra oleum scaturrit argis in achaia iunonis templum magnifice ornatum quod asilum uocant olimpiae templum iouis nobile ubi athletae initiantur corintho ballaenae costa est magna secundum mare quam homo complecti non potest eodem in loco fanum est ueneris in quo uas marmoreum laidos boetiae lacus sacer ubi amphiaraus deuoratus in eo lacu est urceus fictilis fractus pendens testa inter se composita unde autem pendeat non apparet nisi a uento moueatur athenis mineruae aedes nobilis cuius ad sinistra m clipeus appositus quem digito tangit in quo clipeo medio daedali est imago ita colligata quam si quis imaginem e clipeo uelit tollere perit totum opus soluitur enim signum ipsa autem dea habet hastam de gramine ilio lapis est quadratus ubi cassandra fuit alligata quem si ante tangas id est aut fricueris lac demittit ex altera autem parte similiter si frices ac si sanguinem demittit iuxta autem mare locus qui rhoeteon uocatur ibi est achillis et patrocli tumulus et flumen scamandrus ephesiae dianae fanum nobilissimum maximum pulcerrimumque orbis terrarum introitu dextra sinistra postes marmorei monolithi longi cubitis xx qua super templum ascensu sunt cxl milia samio in templo iunonis est sciphus factus ex hedera cuius in ora capita quattuor arietina magna cornibus mirae magnitudinis contortis pergamo ara marmorea magna alta pedes quadraginta cum maximis sculpturis continet autem gigantomachiam iaso signum dianae marmoreum pulcerrimum quod stat sub diuo caelo nec cum pluit aqua tangitur bargilo est fanum ueneris super mare ibi est lucerna super candelabrum posita lucens ad mare sub diuo caelo quam neque uentus extinguit nec pluuia aspargit sed et herculis aedes antiqua ibi e columpna pendet cauea ferrea rotunda in qua conclusa sibilla dicitur ibi iacent ossa ballaenae quasi lapides quadrati magnesiae aput sipilum columpnae sunt quattuor inter has columpnas est uictoria ferrea pendens sine aliquo uinculo in are ludens sed quotiens uentus aut pluuia fuerit non mouet ur aedis dianae epheso quam constituit amazon ibi et sepulcrum in caria stertentis quasi dormiat mirae magnitudinis ex orichalco et ferro rhodi colossi signum solis altum super columpna marmorea cum quadriga columpna uero habet cubitis centum cipro signum signum iouis olimpii aereum facies ex auro quem fecit phidias altu m cubitis centum quinquaginta et latum cubitis sexaginta ecbatanis in media domus illic ciri regis aedificata lapidibus candidis et nigellis auro uinctis ubi sunt columpnae diuersis coloribus et innumerabiles lamnas ferreas fenestras ex argento et tegulas ex lapide prasino murus intus medio babiloniae quem memnon aedificauit lapide cocto id est calce et sulfure ferro intermixtus ubi sunt iuncturae latitudo eius cubitis xxx altus cubitis cxxx cingitur milia passuum xxx hunc coepit samiramis filius eius perfecit alexandriae piramides in aegipto quem aedificauit agartus oppidum ibi est nilus fluuius aere factus plexilis in cubitis trecentis cuius facies ex smaragdo limpido brachia ex ebore magno cuius aspectu et bestiae terrentur athenis signum iouis olimpii alexandria flumen nilum maxime colunt quot ferunt uel esse iouis uel ubi in loco deos deasque ioues fuere tres primus in arcadia aetheris filius cui etiam aetherius cognomen fuit hic primum solem procreauit secundus ibidem in arcadia qui saturnius cognominatur qui ex proserpina liberum patrem procreauit uini inuentorem tertius cretae saturni et opis filius optimus maximus qui est appellatus martes fuere duo primus ex enoposte ut euhemerus ait et noster mars seu marspiter et aliter mars enis secundus ex ioue et iunone soles fuere quinque primus iouis filius secundus hiperionis tertius nili filius cui aegiptus est consecrata quartus qui rhodi natus est cuius etiam zmintheus est filius quintus colchi filius ex quo circe et medea et phaton nati sunt uolcani fuere quattuor primus caelo et ope natus secundus nili filius tertius saturnii et iunonis quartus in sicilia melites filius mercurii quattuor primus caeli et diei filius secundus iouis et croniae filius uel proserpinae tertius cronii filius et maiae qui est inuentor lirae quartus cillenii filius qui aegiptiis litteras et numerum dixit apollines quinque primus uulcani et mineruae secundus ex coribante tertius iouis filius ex latona quartus sileni filius in arcadia quintus ammonis filius in libia natus dianae tres prima iouis cronii filia ex proserpina quae est liberi soror secunda iouis et latonae apollinis soror tertia quae uocatur ops de glauce aesculapi tres primus apollo dictus uulcani filius secundus elati filius tertius aristeti et alcippes filius ueneres quattuor prima caeli et diei filia secunda quae ex spuma nata esse dicitur aetheris et oceani dos filia tertia quae uulcano nupsit quae cum marte se miscuit unde cupido natus esse dicitur quarta cipri et siriae filia quam adon habuit