magis philosophiae genus eadem inquit et philosophi monent atque profitentur innocentiam iustitiam patientiam sobrietatem pudicitiam cur ergo quibus comparamur de disciplina non proinde illis adaequamur ad licentiam impunitatemque disciplinae uel cur et illi ut pares nostri non urgentur ad officia quae nos non obeuntes periclitamur quis enim philosophum sacrificare aut deierare aut lucernas meridie uanas proferre compellit quin immo et deos uestros palam destruunt et superstitiones uestras commentariis quoque accusant laudantibus uobis plerique etiam in principes latrant sustinentibus uobis et facilius statuis et salariis remunerantur quam ad bestias pronuntiantur sed merito philosophi enim non christiani cognominantur nomen hoc philosophorum daemonia non fugat quidni cum secundum deos philosophi daemonas deputent socratis uox est si daemonium permittat idem et cum aliquid de ueritate sapiebat deos negans aesculapio tamen gallinaceum prosecari iam in fine iubebat credo ob honorem patris eius quia socratem apollo sapientissimum omnium cecinit o apollinem inconsideratum sapientiae testimonium reddidit ei uiro qui negabat deos esse in quantum odium flagrat ueritas in tantum qui eam ex fide praestat offendit qui autem adulterat et affectat hoc maxime nomine gratiam pangit apud insectatores ueritatis quam illusores et corruptores inimice philosophi affectant ueritatem et affectando corrumpunt ut qui gloriam captant christiani et necessario appetunt et integre praestant ut qui saluti suae curant adeo neque de scientia neque de disciplina ut putatis aequamur quid enim thales ille princeps phisicorum sciscitanti croeso de diuinitate certum renuntiauit commeatus deliberandi saepe frustratus deum quilibet opifex christianus et inuenit et ostendit et exinde totum quod in deum quaeritur re quoque adsignat licet plato affirmet factitatorem uniuersitatis neque inueniri facilem et inuentum enarrari in omnes difficilem ceterum si de pudicitia prouocemur lego partem sententiae atticae in socratem corruptorem adolescentium pronuntiatum sexum nec femineum mutat christianus noui et phrinen meretricem diogenis supra recumbentis ardore m subantem audio et quendam speusippum de platonis schola in adulterio perisse christianus uxori suae soli masculus nascitur democritus excaecando semetipsum quod mulieres sine concupiscentia adspicere non posset et doleret si non esset potitus incontinentiam emendatione profitetur at christianus saluis oculis feminas non uidet animo aduersus libidinem caecus est si de probitate defendam ecce lutulentis pedibus diogenes superbos platonis toros alia superbia deculcat christianus nec in pauperem superbit si de modestia certem ecce pithagoras apud thurios zenon apud prienenses tirannidem affectant christianus uero nec aedilitatem si de aequanimitate congrediar licurgus apocarteresin optauit quod leges eius lacones emendassent christianus etiam damnatus gratias agit si de fide comparem anaxagoras depositum hos pi tibus denegauit christianus et extra fidelis uocatur si de simplicitate consistam aristoteles familiarem suum hermian turpiter loco excedere fecit christianus nec inimicum suum laedit idem aristoteles tam turpiter alexandro regendo potius adulatur quam plato a dionisio uentris gratia uenditatur aristippus in purpura sub magna grauitatis superficie nepotatur icthi dias dum ciuitati insidias disponit occiditur hoc pro suis omni atrocitate dissipatis nemo umquam temptauit christianus sed dicet aliquis etiam de nostris excidere quosdam a regula disciplinae desinunt tamen christiani haberi penes nos philosophi uero illi cum talibus factis in nomine et honore sapientiae perseuerant adeo quid simile philosophus et christianus graeciae discipulus et caeli famae negotiator et uitae uerborum et factorum operator et rerum aedificator et destructor amicus et inimicus erroris ueritatis interpolator et integrator et expressor et furator eius et custos antiquior omnibus ueritas nisi fallor et hoc mihi proficit antiquitas praestructa diuinae litteraturae quo facile credatur thesaurum eam fuisse posteriori cuique sapientiae et si non onus iam uoluminis temperarem excurrerem in hanc quoque probationem quis poetarum quis sophistarum qui non omnino de prophetarum fonte potauerit inde igitur philosophi sitim ingenii sui rigauerunt ut quae de nostris habent ea nos comparent illis inde opinor et a quibusdam philosophia quoque eiecta est a thebaeis dico et a spartiatis et argiuis dum ad nostra conantur et homines gloriae ut diximus et eloquentiae solius libidinosi si quid in sanctis scripturis offenderunt digestis ex pro instituto curiositatis ad propria opera uerterunt neque satis credentes diuina esse quo minus interpolarent neque satis intellegentes ut adhuc tunc subnubila etiam ipsis iudaeis obumbrata quorum propria uidebantur nam et si qua simplicitas erat ueritatis eo magis scrupulositas humana fidem aspernata nutabat per quod in incertum miscuerunt etiam quod inuenerant certum inuentum enim solummodo deum non ut inuenerant disputauerunt ut et de qualitate et de natura eius et de sede disceptent alii incorporalem adseuerant alii corporalem ut tam platonici quam stoici alii ex atomis alii ex numeris qua epicurus et pithagoras alius ex igni qua heraclito uisum est et platonici quidem curantem rerum contra epicurei otiosum et inexercitum et ut ita dixerim neminem humanis rebus positum uero extra mundum stoici qui figuli modo extrinsecus torqueat molem hanc intra mundum platonici qui gubernatoris exemplo intra id maneat quod regat sic et de ipso mundo natus innatusue sit decessurus mansurusue sit uariant sic et de animae statu quam alii diuinam et aeternam alii dissolubilem contendunt ut quis sensit ita et intulit aut reformauit nec mirum si uetus instrumentum ingenia philosophorum interuerterunt ex horum semine etiam nostram hanc nouiciolam paraturam uiri quidam suis opinionibus ad philosophicas sententias adulterauerunt et de una uia obliquos multos et inexplicabiles tramites sciderunt quod ideo suggesserim ne cui nota uarietas sectae huius in hoc quoque nos philosophis adaequare uideatur et ex uarietate defensionum iudicet ueritatem expedite autem praescribimus adulteris nostris illam esse regulam ueritatis quae ueniat a christo transmissa per comites ipsius quibus aliquanto posteriores diuersi isti commentatores probabuntur omnia aduersus ueritatem de ipsa ueritate constructa sunt operantibus aemulationem istam spiritibus erroris ab his adulteria huiusmodi salutaris disciplinae subornata ab his quaedam etiam fabulae immissae quae de similitudine fidem infirmarent ueritatis uel eam sibi potius euincerent ut quis ideo non putet christianis credendum quia nec poetis nec philosophis uel ideo magis poetis et philosophis existimet credendum quia non christianis itaque ridemur praedicantes deum iudicaturum sic enim et poetae et philosophi tribunal apud inferos ponunt et gehennam si comminemur quae est ignis arcani subterraneam ad poenam thesaurus proinde decachinnamur sic enim et piriphlegethon apud mortuos amnis est et si paradisum nominemus locum diuinae amoenitatis recipiendis sanctorum spiritibus destinatum maceria quadam igneae illius zonae a notitia orbis communis segregatum elisii campi fidem occupauerunt unde haec oro uos philosophis aut poetis tam consimilia non nisi de nostris sacramentis si de nostris sacramentis ut de prioribus ergo fideliora sunt nostra magisque credenda quorum imagines quoque fidem inueniunt si de suis sensibus iam ergo sacramenta nostra imagines posteriorum habebuntur quod rerum forma non sustinet numquam enim corpus umbra aut ueritatem imago praecedit age iam si qui philosophus adfirmet ut ait laberius de sententia pithagorae hominem fieri ex mulo colubram ex muliere et in eam opinionem omnia argumenta eloquii uirtute distorserit nonne consensum mouebit et fidem infiget etiam ab animalibus abstinendi propterea persuasum quis habeat ne forte bubulam de aliquo proauo suo obsonet at enim christianus si de homine hominem ipsumque de gaio gaium reducem repromittat lapidibus magis nec saltem coetibus a populo exigetur si quaecumque ratio praeest animarum humanarum reciprocandarum in corpora cur non in eandem substantiam redeant cum hoc sit restitui id esse quod fuerat iam non ipsae sunt quae fuerant quia non potuerunt esse quod non erant nisi desinant esse quod fuerant multis etiam locis ex otio opus erit si uelimus ad hanc partem lasciuire quis in quam bestiam reformari uideretur sed de nostra magis defensione qui proponimus multo utique dignius credi hominem ex homine rediturum quemlibet pro quolibet dum hominem ut eadem qualitas animae in eandem restau raretur condicionem etsi non effigiem certe quia ratio restitutionis destinatio iudicii est necessario idem ipse qui fuerat exhibebitur ut boni seu contrarii meriti iudicium a deo referat ideoque repraesentabuntur et corpora quia neque pati quicquam potest anima sola sine materia stabili id est carne et quod omnino de iudicio dei pati debent animae non sine carne meruerunt intra quam omnia egerunt sed quomodo inquis dissoluta materia exhiberi potest considera temetipsum o homo et fidem rei inuenies recogita quid fueris antequam esses utique nihil meminisses enim si quid fuisses qui ergo nihil fueras priusquam esses idem nihil factus cum esse desieris cur non possis rursus esse de nihilo eiusdem ipsius auctoris uoluntate qui te uoluit esse de nihilo quid noui tibi eueniet qui non eras factus es cum iterum non eris fies redde si potes rationem qua factus es et tunc require qua fies et tamen facilius utique fies quod fuisti aliquando quia aeque non difficile factus es quod numquam fuisti aliquando dubitabitur credo de dei uiribus qui tantum corpus hoc mundi de eo quod non fuerat non minus quam de morte uacationis et inanitatis imposuit animatum spiritu omnium animarum animatore signatum et ipsum humanae resurrectionis exemplum in testimonium uobis lux cottidie interfecta resplendet et tenebrae pari uice decedendo succedunt sidera defuncta uiuescunt tempora ubi finiuntur incipiunt fructus consummantur et redeunt certe semina non nisi corrupta et dissoluta fecundius surgunt omnia pereundo seruantur omnia de interitu reformantur tu homo tantum nomen si intellegas te uel de titulo pithiae discens dominus omnium morientium et resurgentium ad hoc morieris ut pereas ubicumque resolutus fueris quaecumque te materia destruxerit hauserit aboleuerit in nihilum prodegerit reddet te eius est nihilum ipsum cuius et totum ergo inquitis semper moriendum erit et semper resurgendum si ita rerum dominus destinasset ingratis experireris conditionis tuae legem at nunc non aliter destinauit quam praedicauit quae ratio uniuersitatem ex diuersitate composuit ut omnia aemulis substantiis sub unitate constarent ex uacuo et solido ex animali et inanimali ex comprehensibili et incomprehensibili ex luce et tenebris ex ipsa uita et morte eadem aeuum quoque ita destinata et distincta conditione conseruit ut prima haec pars ab exordio rerum quam incolimus temporali aetate ad finem defluat sequens uero quam expectamus in infinitam aeternitatem propagetur cum ergo finis et limes medius qui interhiat adfuerit ut etiam ipsius mundi species transferatur aeque temporalis quae illi dispositioni aeternitatis aulaei uice oppansa est tunc restituetur omne humanum genus ad expungendum quod in isto aeuo boni seu mali meruit et exinde pendendum in immensam aeternitatis perpetuitatem ideoque nec mors iam nec rursus ac rursus resurrectio sed erimus idem qui nunc nec alii post dei quidem cultores apud deum semper superinduti substantia propria aeternitatis profani uero et qui non integre ad deum in poena aeque iugis ignis habentes ex ipsa natura eius diuina m scilicet subministrationem incorruptibilitatis nouerunt et philosophi diuersitatem arcani et publici ignis ita longe alius est qui usui humano alius qui iudicio dei apparet siue de caelo fulmina stringens siue de terra per uertices montium eructans non enim absumit quod exurit sed dum erogat reparat adeo manent montes semper ardentes et qui de caelo tangitur saluus est ut nullo iam igni decinerescat et hoc erit testimonium ignis aeterni hoc exemplum iugis iudicii poenam nutrientis montes uruntur et durant quid nocentes et dei hostes hae c sunt quae in nobis solis praesumptiones uocantur in philosophis et poetis summae scientiae et insignia ingenia illi prudentes nos inepti illi honorandi nos irridendi immo eo amplius et puniendi falsa nunc sint quae tuentur et merito praesumptio attamen necessaria inepta attamen utilia siquidem meliores fieri coguntur qui eis credunt metu aeterni supplicii et spe aeterni refrigerii itaque non expedit falsa dici nec inepta haberi quae expedit uera praesumi nullo titulo damnari licet omnino quae prosunt in uobis itaque praesumptio est haec ipsa quae damnat utilia proinde nec inepta esse possunt certe etsi falsa et inepta nulli tamen noxia nam et multis aliis similia quibus nullas poenas inrogatis uanis et fabulosis inaccusatis et impunitis ut innoxiis sed in eiusmodi enim si utique inrisui iudicandum est non gladiis et ignibus et crucibus et bestiis de qua iniquitate saeuitiae non modo caecum hoc uulgus exsultat et insultat sed et quidam uestrum quibus fauor uulgi de iniquitate captatur gloriantur quasi non totum quod in nos potestis nostrum sit arbitrium certe si uelim christianus sum tunc ergo me damnabis si damnari uelim cum uero quod in me potes nisi uelim non potes iam meae uoluntatis est quod potes non tuae potestatis proinde et uulgus uane de nostra uexatione gaudet proinde enim nostrum est gaudium quod sibi uindicat qui malumus damnari quam a deo excidere contra illi qui nos oderunt dolere non gaudere debebant consecutis nobis quod elegimus ergo inquitis cur querimini quod uos insequamur si pati uultis cum diligere debeatis per quos patimini quod uultis plane uolumus pati uerum eo more quo et bellum miles nemo quidem libens patitur cum et trepidare et periclitari sit necesse tamen et proeliatur omnibus uiribus et uincens in proelio gaudet qui de proelio querebatur quia et gloriam consequitur et praedam proelium est nobis quod prouocamur ad tribunalia ut illic sub discrimine capitis pro ueritate certemus uictoria est autem pro quo certaueris obtinere ea uictoria habet et gloriam placendi deo et praedam uiuendi in aeternum sed obducimur certe cum obtinuimus ergo uicimus cum occidimur denique euadimus cum obducimur licet nunc sarmenticios et semaxios appelletis quia ad stipitem dimidii axis reuincti sarmentorum ambitu exurimur hic est habitus uictoriae nostrae haec palmata uestis tali curru triumphamus merito itaque uictis non placemus propterea enim desperati et perditi existimamur sed haec desperatio atque perditio penes uos in causa gloriae et famae uexillum uirtutis extollunt mucius dexteram suam libens in ara reliquit o sublimitas animi empedocles totum sese atheniensium aetnaeis incendiis donauit o uigor mentis aliqua carthaginis conditrix rogo se secundum matrimonium dedit o praeconium castitatis regulus ne unus pro multis hostibus uiueret toto corpore cruces patitur o uirum fortem et in captiuitate uictorem anaxarchus cum in exitum ptisanae pilo contunderetur tunde tunde aiebat anaxarchi follem anaxarchum enim non tundis o philosophi magnanimitatem qui de tali exitu suo etiam iocabatur omitto eos qui cum gladio proprio uel alio genere mortis mitiore de laude pepigerunt ecce enim et tormentorum certamina coronantur a uobis attica meretrix carnifice iam fatigato postremo linguam suam comesam in faciem tiranni saeuientis exspellit ut exspueret et uocem ne coniuratos confiteri posset si etiam uicta uoluisset zeno eleates consultus a dionisio quidnam philosophia praestaret cum respondisset contemptum mortis impassibilis flagellis tiranni obiectus sententiam suam ad mortem usque signabat certe laconum flagella sub oculis etiam hortantium propinquorum acerbata tantum honorem tolerantiae domui conferunt quantum sanguinis fuderint o gloriam licitam quia humanam cui nec praesumptio perdita nec persuasio desperata reputatur in contemptu mortis et atrocitatis omnimodae cui tantum pro patria pro imperio pro amicitia pati permissum est quantum pro deo non licet et tamen illis omnibus et statuas defunditis et imagines inscribitis et titulos inciditis in aeternitatem quantum de monumentis potestis scilicet praestatis et ipsi quodammodo mortuis resurrectionem hanc qui ueram a deo sperat si pro deo patiatur insanus est sed hoc agite boni praesides meliores multo apud populum si illis christianos immolaueritis cruciate torquete damnate atterite nos probatio est enim innocentiae nostrae iniquitas uestra ideo nos haec pati deus patitur nam et proxime ad lenonem damnando christianam potius quam ad leonem confessi estis labem pudicitiae apud nos atrociorem omni poena et omni morte reputari nec quicquam tamen proficit exquisitior quaeque crudelitas uestra illecebra est magis sectae plures efficimur quotiens metimur a uobis semen est sanguis christianorum multi apud uos ad tolerantiam doloris et mortis hortantur ut cicero in tusculanis ut seneca in fortuitis ut diogenes ut pirrhon ut callinicus nec tamen tantos inueniunt uerba discipulos quantos