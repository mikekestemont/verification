erit quia ille iniustus atque corruptus hanc tulit potest ergo illi legi quae tuendorum ciuium causa uim hostilem eadem ui repelli iubet sine libidine obtemperari de omnibus ministris qui iure atque ordine potestatibus quibusque subiecti sunt id dici potest sed illi homines lege inculpata quomodo inculpati queant esse non uideo non enim lex eos cogit occidere sed relinquit in potestate liberum eis itaque est neminem necare pro iis rebus quas inuiti possunt amittere ob hoc amare non debent de uita enim fortasse cuipiam sit dubium utrum animae nullo pacto a uferatur dum hoc corpus interimitur sed si auferri potest contemnenda est si non potest nihil metuendum de pudicitia uero quis dubitauerit quin sit in ipso animo constituta quandoquidem uirtus est unde a uiolento stupratore eripi nec ipsa potest quidquid igitur erepturus erat ille qui occiditur id totum in potestate nostra non est quare quemadmodum nostrum appellandum sit non intelligo quapropter legem quidem non reprehendo quae tales permittit interfici sed quo pacto istos defendam qui interficiunt non inuenio multo minus ego inuenire possum eur hominibus defensionem quaeras quos reos nulla lex tenet nulla fortasse sed earum legum quae apparent hominibus leguntur nam nescio utrum non aliqua uehementiore secretissima lege teneantur si nihil rerum est quod non administret diuina prouidentia quomodo enim apud eam sunt isti peccato liberi qui pro iis rebus quas contemni oportet humana caede polluti sunt uidetur ergo mihi legem istam quae populo regendo scribitur recte ista permittere diuinam prouidentiam uindicare enim uindicanda sibi haec lex populi assumit quae satis sint conciliandae paci hominibus imperitis quanta possunt per hominem regi illae uero culpae alias poenas aptas habent a quibus sola mihi uidetur posse liberare sapientia laudo probo istam quamuis inchoatam minusque perfectam tamen fidentem sublimia quaedam petentem distinctionem tuam uidetur enim tibi lex ista quae regendis ciuitatibus fertur multa concedere atque impunita relinquere quae per diuinam tamen prouidentiam uindicantur recte neque enim quia non omnia facit ideo quae facit improbanda sunt lex aeterna moderatrix humanarum aeternae legis notio sed dispiciamus diligenter si placet quo usque per legem istam quae populos in hac uita cohibet malefacta ulciscenda sint deinde quid restet quod per diuinam prouidentiam ineuitabilius secretoque puniatur cupio si modo perueniri possit tantae rei terminos nam hoc ego infinitum puto imo adesto animo rationis uias pietate fretus ingredere nihil est enim tam arduum atque difficile quod non deo adiuuante planissimum atque expeditissimum fiat in ipsum itaque suspensi atque auxilium deprecantes quod instituimus quaeramus prius responde mihi utrum ista lex quae litteris promulgatur hominibus hanc uitam uiuentibus opituletur manifestum est nam his hominibus utique populi ciuitatesque consistunt quid ipsi homines populi eiusdemne generis rerum sunt ut interire mutariue non possint aeternique omnino sint uero mutabiles temporibusque subiecti sunt mutabile plane atque tempori obnoxium hoc genus esse quis dubitet ergo si populus sit bene moderatus grauis communisque utilitatis diligentissimus custos in quo unusquisque minoris rem priuatam quam publicam pendat nonne recte lex fertur qua huic ipsi populo liceat creare sibi magistratus per quos sua res id est publica administretur recte prorsus porro si paulatim deprauatus idem populus rem priuatam rei publicae praeferat atque habeat uenale suffragium corruptusque eis qui honores amant regimen in se flagitiosis consceleratisque committat nonne item recte si quis tunc exstiterit uir bonus qui plurimum possit adimat huic populo potestatem dandi honores in paucorum bonorum uel etiam unius redigat arbitrium et id recte cum ergo duae istae leges ita sibi uideantur esse contrariae ut una earum honorum dandorum populo tribuat potestatem auferat altera cum ista secunda ita lata sit ut nullo modo ambae in una ciuitate simul esse possint num dicemus aliquam earum iniustam esse ferri minime debuisse nullo modo appellemus ergo istam legem si placet temporalem quae quanquam iusta sit commutari tamen per tempora iuste potest appellemus quid illa lex quae summa ratio nominatur cui semper obtemperandum est per quam mali miseram boni beatam uitam merentur per quam denique illa quam temporalem uocandam diximus recte fertur recteque mutatur potestne cuipiam intelligenti non incommutabilis aeternaque uideri potest aliquando iniustum esse ut mali miseri boni autem beati sint aut ut modestus grauis populus ipse sibi magistratus creet dissolutus uero nequam ista licentia careat uideo hanc aeternam esse atque incommutabilem legem simul etiam te uidere arbitror in illa temporali nihil esse iustum atque legitimum quod non hac aeterna sibi homines deriuarint nam si populus ille quodam tempore iuste honores dedit quodam rursus iuste non dedit haec uicissitudo temporalis ut iusta esset illa aeternitate tracta est qua semper iustum est grauem populum honores dare leuem non dare tibi aliter uidetur assentior ut igitur breuiter aeternae legis notionem quae impressa nobis est quantum ualeo uerbis explicem est qua iustum est ut omnia sint ordinatissima tu si aliter existimas prome quid tibi uera dicenti contradicam non habeo cum ergo haec sit una lex qua illae omnes temporales homines regendos uariantur num ideo ipsa uariari ullo modo potest intelligo omnino non posse neque enim ulla uis ullus casus ulla rerum labes unquam effecerit ut iustum non sit omnia esse ordinatissima caput uii homo aeterna lege quomodo ordinatissimus disquirendum eoque fine ostenditur scire melius esse quam uiuere age nunc uideamus homo ipse quomodo in seipso sit ordinatissimus nam hominibus una lege sociatis populus constat quae lex ut dictum est temporalis est dic mihi utrum certissimum sit tibi uiuere te hoc uero quid certius responderim quid illud potesne dignoscere aliud esse uiuere aliud nosse se uiuere scio quidem neminem se nosse uiuere nisi uiuentem sed utrum omnis uiuens nouerit se uiuere ignoro quam uellem ut credis ita etiam scires pecora carere ratione cito nostra disputatio ista quaestione transiret sed quoniam nescire te dicis longam sermocinationem moues neque enim talis res est qua praetermissa pergere in quae intendimus tanta connexione rationis quanta opus esse sentio sinamur dic itaque mihi cum saepe uiderimus bestias hominibus domitas id est non corpus bestiae tantum sed animam ita homini subiugatam ut uoluntati eius sensu quodam consuetudine seruiat utrum tibi ullo modo fieri posse uideatur ut bestia quaelibet immanis uel feritate uel corpore uel etiam sensu quolibet acerrima pari uice sibi hominem subiugare conetur cum corpus eius seu ui seu clam multae interimere ualeant nullo modo istuc fieri posse consentio bene sane sed item dic mihi cum manifestum sit uiribus caeterisque officiis corporis a plurimis bestiis hominem facile superari quaenam res sit qua homo excellit ut nulla bestiarum ipse autem multis imperare possit forte ipsa est quae ratio uel intelligentia dici solet non inuenio aliud quandoquidem in animo est id quo belluis antecellimus quae si exanimes essent dicerem nos praestare quod animum habemus nunc uero cum illa sint animalia id quod eorum animis non inest ut subdantur nobis inest autem nostris ut eis meliores simus quoniam neque nihil neque paruum aliquid esse cuiuis apparet quid aliud rectius quam rationem uocauerim uide quam facile fiat deo adiuuante quod homines difficillimum putant nam ego fateor tibi quaestionem istam quae ut intelligo terminata est tamdiu nos retenturam putaueram quam fortasse omnia quae dicta sunt ipso nostrae disputationis exordio quare accipe iam ut deinde ratio connectatur nam credo non te ignorare id quod scire dicimus nihil esse aliud quam ratione habere perceptum ita est qui ergo scit se uiuere ratione non caret consequens est uiuunt autem bestiae sicut iam emicuit rationis expertes sunt manifestum est ecce igitur iam nosti quod te ignorare responderas non omne quod uiuit scire se uiuere quanquam omne quod se uiuere sciat uiuat necessario non mihi est iam dubium perge quo intenderas aliud enim esse uiuere aliud scire se uiuere satis didici quid ergo tibi horum duorum uidetur esse praestantius quid putas nisi scientiam uitae meliorne tibi uidetur uitae scientia quam ipsa uita forte intelligis superiorem quamdam sinceriorem uitam esse scientiam quam scire nemo potest nisi qui intelligit intelligere autem quid est nisi ipsa luce mentis illustrius perfectiusque uiuere quare tu mihi nisi fallor non uitae aliud aliquid sed cuidam uitae meliorem uitam praeposuisti optime omnino cognouisti explicasti sententiam meam si tamen scientia mala esse nunquam potest nullo modo arbitror nisi cum translato uerbo scientiam pro experientia dicimus experiri enim non semper bonum est sicut experiri supplicia illa uero quae proprie pure scientia nominatur quia ratione atque intelligentia paratur mala esse qui potest teneo istam differentiam persequere caetera ratio qua praecellit homo bestiis debet in ipso dominari illud est quod uolo dicere hoc quidquid est quo pecoribus homo praeponitur siue mens siue spiritus siue utrumque rectius appellatur si dominetur atque imperet caeteris quibuscumque homo constat tunc esse hominem ordinatissimum uidemus enim habere nos non solum cum pecoribus sed etiam cum arbustis stirpibus multa communia namque alimentum corporis sumere crescere gignere uigere arboribus quoque tributum uidemus quae infima quadam uita continentur uidere autem atque audire olfactu gustu tactu corporalia sentire posse bestias acrius plerasque quam nos cernimus fatemur adde uires ualentiam firmitatemque membrorum celeritates facillimosque corporis motus quibus omnibus quasdam earum superamus quibusdam aequamur a nonnullis etiam uincimur genus tamen ipsum rerum est nobis certe commune cum belluis iam uero appetere uoluptates corporis uitare molestias ferinae uitae omnis actio est sunt alia quaedam quae iam cadere in feras non uidentur nec tamen in homine ipso summa sunt ut iocari ridere quod humanum quidem sed infimum hominis iudicat quisquis de natura humana rectissime iudicat deinde amor laudis gloriae affectatio dominandi quae tametsi bestiarum non sunt non tamen earum rerum libidine bestiis meliores nos esse arbitrandum est nam iste appetitus cum rationi subditus non est miseros facit nemo autem cuiquam miseria se praeponendum putauit hisce igitur motibus animae cum ratio dominatur ordinatus homo dicendus est non enim ordo rectus aut ordo appellandus est omnino ubi deterioribus meliora subiiciuntur tibi non uidetur manifestum est ratio ista ergo uel mens uel spiritus cum irrationales animi motus regit id scilicet dominatur in homine cui dominatio lege debetur quam aeternam esse comperimus intelligo sequor stulti sapientis discrimen dominatu aut seruitute mentis cum ergo ita homo constitutus atque ordinatus est nonne tibi sapiens uidetur nescio alius quis mihi sapiens homo uideri possit si hic non uidetur credo etiam te illud scire plerosque homines stultos esse hoc quoque satis constat at si stultus sapienti est contrarius quoniam sapientem comperimus quis etiam stultus sit profecto iam intelligis cui non appareat hunc esse in quo mens summam potestatem non habet quid igitur dicendum cum homo ita est affectus deesse illi mentem an quamuis insit eam carere dominatu hoc potius quod ultimum subiecisti peruellem abs te audire quibus documentis perceptum habeas mentem inesse homini quae suum non exserat principatum utinam tuas istas partes facere uelles nam non mihi facile est sustinere quod ingeris illud saltem facile est tibi recordari quod paulo ante diximus quemadmodum bestiae mansuefactae hominibus domitae seruiant quod eis uicissim homines ut demonstrauit ratio paterentur nisi aliquo excellerent id autem non inueniebamus in corpore ita cum in animo esse appareret quid aliud appellandum esset quam ratio non comperimus quam postea mentem spiritum uocari recordati sumus sed si aliud ratio aliud mens constat certe nonnisi mentem uti posse ratione quo illud conficitur eum qui rationem habet mente carere non posse probe ista reminiscor teneo quid illud credisne domitores belluarum nisi sapientes esse non posse eos enim sapientes uoco quos ueritas uocari iubet id est qui regno mentis omni libidinis subiugatione pacati sunt ridiculum est tales putare istos quos uulgo mansuetarios nuncupant uel etiam pastores aut bubulcos aut aurigas quibus omnibus domitum pecus subiectum uidemus quorum industria indomitum subiici igitur habes documentum certissimum quo manifestum fiat inesse mentem homini sine dominatu his quippe inest agunt enim talia quae agi sine mente non possent non tamen regnat nam stulti sunt neque regnum mentis nisi sapientium esse percognitum est mirum est hoc iam fuisse a nobis in superioribus confectum mihi quid responderem non potuisse in mentem uenire mens a nullo cogitur seruire libidini sed alia contexamus iam enim regnum mentis humanae humanam esse sapientiam eam posse etiam non regnare compertum est putasne ista mente cui regnum in libidines aeterna lege concessum esse cognoscimus potentiorem esse libidinem ego enim nullo pacto puto neque enim esset ordinatissimum ut impotentiora potentioribus imperarent quare necesse arbitror esse ut plus possit mens quam cupiditas ipso quo cupiditati recte iusteque dominatur ego quoque ita sentio quid uirtutem omnem num dubitamus omni uitio sic anteponere ut uirtus quanto melior atque sublimior tanto firmior inuictiorque sit quis dubitauerit nullus igitur uitiosus animus uirtute armatum animum superat uerissimum est iam corpore omni qualemlibet animum meliorem potentioremque esse non te arbitror negaturum nemo id negat qui uidet aut substantiam uiuentem non uiuenti aut eam quae uitam dat quae accipit esse praeferendam multo minus igitur corpus qualecumque id sit animum uirtute praeditum uincit euidentissimum est quid animus iustus mensque ius proprium imperiumque custodiens num potest aliam mentem pari aequitate uirtute regnantem arce deiicere atque libidini subiugare nullo modo non solum propter eamdem in utraque excellentiam sed etiam quod a iustitia prior decidet fietque uitiosa mens quae aliam facere conabitur eoque ipso erit infirmior bene intelligis quare illud restat ut respondeas si potes utrum tibi uideatur rationali sapienti mente quidquam esse praestantius nihil praeter deum arbitror mea ista sententia est sed quoniam res ardua est neque nunc opportune quaeritur ut intelligentiam ueniat quanquam robustissima teneatur fide integra nobis sit huius quaestionis diligens cauta tractatio mens libera uoluntate libidini seruiens punitur iuste in praesentia enim scire possumus quaecumque illa natura sit quam menti uirtute pollenti fas est excellere iniustam esse nullo modo posse quare ne ista quidem tametsi habeat potestatem coget mentem seruire libidini istud prorsus nemo est qui non sine ulla cunctatione fateatur ergo relinquitur ut quoniam regnanti menti compotique uirtutis quidquid par aut praelatum est non eam facit seruam libidinis propter iustitiam quidquid autem inferius est non possit hoc facere propter infirmitatem sicut quae inter nos constiterunt docent nulla res alia mentem cupiditatis comitem faciat quam propria uoluntas liberum arbitrium nihil tam necessarium restare uideo sequitur iam ut tibi uideatur iuste illam pro peccato tanto poenas pendere negare non possum quid igitur num ista ipsa poena parua existimanda est quod libido dominatur exspoliatamque uirtutis opulentia per diuersa inopem atque indigentem trahit nunc falsa pro ueris approbantem nunc etiam defensitantem nunc improbantem quae antea probauisset nihilominus in alia falsa irruentem nunc assensionem suspendentem suam plerumque perspicuas ratiocinationes formidantem nunc desperantem de tota inuentione ueritatis stultitiae tenebris penitus inhaerentem nunc conantem in lucem intelligendi rursusque fatigatione decidentem cum interea cupiditatum illud regnum tirannice saeuiat uariis contrariisque tempestatibus totum hominis animum uitamque perturbet hinc timore inde desiderio hinc anxietate inde inani falsaque laetitia hinc cruciatu rei amissae quae diligebatur inde ardore adipiscendae quae non habebatur hinc acceptae iniuriae doloribus inde facibus uindicandae quaquauersum potest coarctare auaritia dissipare luxuria addicere ambitio inflare superbia torquere inuidia desidia sepelire peruicacia concitare afflictare subiectio quaecumque alia innumerabilia regnum illius libidinis frequentant exercent possumusne tandem nullam istam poenam putare quam ut cernis omnes qui non inhaerent sapientiae necesse est perpeti magnam quidem istam poenam esse iudico omnino iustam si quis iam in sublimitate sapientiae collocatus inde descendere libidini seruire delegerit sed utrum esse quisquam possit incertum est qui haec aut uoluerit facere aut uelit quanquam enim credamus hominem tam perfecte conditum a deo in beata uita constitutum ut aerumnas mortalis uitae ipse inde propria uoluntate