exsatiabuntur res publica deficiet nec sane ideo a maioribus concessum est egredi aliquando relationem et quod in commune conducat loco sententiae proferre ut priuata negotia et res familiaris nostras hic augeamus cum inuidia senatus et principum siue indulserint largitionem siue abnuerint non enim preces sunt istud sed efflagitatio intempestiua quidem et inprouisa cum aliis de rebus conuenerint patres consurgere et numero atque aetate liberum suorum urgere modestiam senatus eandem uim in me transmittere ac uelut perfringere aerarium quod si ambitione exhauserimus per scelera supplendum erit dedit tibi hortale diuus augustus pecuniam sed non conpellatus nec en lege ut semper daretur languescet alioqui industria intendetur socordia si nullus ex se metus aut spes et securi omnes aliena subsidia expectabunt sibi ignaui nobis graues haec atque talia quamquam cum adsensu audita ab iis quibus omnia principum honesta atque inhonesta laudare mos est plures per silentium aut occultum murmur excepere sensitque tiberius et cum paulum reticuisset hortalo se respondisse ait ceterum si patribus uideretur daturum liberis eius ducena sestertia singulis qui sexus uirilis essent egere alii grates siluit hortalus pauore an auitae nobilitatis etiam inter angustias fortunae retinens neque miseratus est posthac tiberius quamuis domus hortensii pudendam ad inopiam delaberetur eodem anno mancipii unius audacia ni mature subuentum foret discordiis armisque ciuilibus rem publicam perculisset postumi agrippae seruus nomine clemens comperto fine augusti pergere in insulam planasiam et fraude aut ui raptum agrippam ferre ad exercitus germanicos non seruili animo concepit ausa eius inpediuit tarditas onerariae nauis atque interim patrata caede ad maiora et magis praecipitia conuersus furatur cineres uectusque cosam etruriae promunturium ignotis locis sese abdit donec crinem barbamque promitteret nam aetate et forma haud dissimili in dominum erat tum per idoneos et secreti eius socios crebrescit uiuere agrippam occultis primum sermonibus ut uetita solent mox uago rumore apud inperitissimi cuiusque promptas auris aut rursum apud turbidos eoque noua cupientis atque ipse adire municipia obscuro diei neque propalam aspici neque diutius isdem locis sed quia ueritas uisu et mora falsa festinatione et incertis ualescunt relinquebat famam aut praeueniebat uulgabatur interim per italiam seruatum munere deum agrippam credebatur romae iamque ostiam inuectum multitudo ingens iam in urbe clandestini coetus celebrabant cum tiberium anceps cura distrahere uine militum seruum suum coerceret an inanem credulitatem tempore ipso uanescere sineret modo nihil spernendum modo non omnia metuenda ambiguus pudoris ac metus reputabat postremo dat negotium sallustio crispo ille e clientibus duos quidam milites fuisse tradunt deligit atque hortatur simulata conscientia adeant offerant pecuniam fidem atque pericula polliceantur exequuntur ut iussum erat dein speculati noctem incustoditam accepta idonea manu uinctum clauso ore in palatium traxere percontanti tiberio quo modo agrippa factus esset respondisse fertur quo modo tu caesar ut ederet socios subigi non potuit nec tiberius poenam eius palam ausus in secreta palatii parte interfici iussit corpusque clam auferri et quamquam multi e domo principis equitesque ac senatores sustentasse opibus iuuisse consiliis dicerentur haud quaesitum fine anni arcus propter aedem saturni ob recepta signa cum uaro amissa ductu germanici auspiciis tiberii et aedes fortis fortunae tiberim iuxta in hortis quos caesar dictator populo romano legauerat sacrarium genti iuliae effigiesque diuo augusto apud bouillas dicantur c caelio l pomponio consulibus germanicus caesar a d uii kal iunias triumphauit de cheruscis chattisque et angriuariis quaeque aliae nationes usque ad albim colunt uecta spolia captiui simulacra montium fluminum proeliorum bellumque quia conficere prohibitus erat pro confecto accipiebatur augebat intuentium uisus eximia ipsius species currusque quinque liberis onustus sed suberat occulta formido reputantibus haud prosperum in druso patre eius fauorem uulgi auunculum eiusdem marcellum flagrantibus plebis studiis intra inuentam ereptum breuis et infaustos populi romani amores ceterum tiberius nomine germanici trecenos plebi sestertios uiritim dedit seque collegam consulatui eius destinauit nec ideo sincerae caritatis fidem adsecutus amoliri iuuenem specie honoris statuit struxitque causas aut forte oblatas arripuit rex archelaus quinquagesimum annum cappadocia potiebatur inuisus tiberio quod eum rhodi agentem nullo officio coluisset nec id archelaus per superbiam omiserat sed ab intimis augusti monitus quia florente gaio caesare missoque ad res orientis intuta tiberii amicitia credebatur ut uersa caesarum subole imperium adeptus est elicit archelaum matris litteris quae non dissimulatis filii offensionibus clementiam offerebae si ad precandum ueniret ille ignarus doli uel si intellegere crederetur uim metuens in urbem properat exceptusque immiti a principe et mox accusatus in senatu non ob crimina quae fingebantur sed angore simul fessus senio et quia regibus aequa nedum infima insolita sunt finem uitae sponte an fato impleuit regnum in prouinciam redactum est fructibusque eius leuari posse centesimae uectigal professus caesar ducentesimam in posterum statuit per idem tempus antiocho commagenorum philopatore cilicum regibus defunctis turbabantur nationes plerisque romanum aliis regium imperium cupientibus et prouinciae siria atque iudaea fessae oneribus deminutionem tributi orabant igitur haec et de armenia quae supra memoraui apud patres disseruit nec posse motum orientem nisi germanici sapientia conponi nam suam aetatem uergere drusi nondum satis adoleuisse tunc decreto patrum per missae germanico prouinciae quae mari diuiduntur maiusque imperium quoquo adisset quam iis qui sorte aut missu principis obtinerent sed tiberius demouerat siria creticum silanum per adfinitatem conexam germanico quia silani filia neroni uetustissimo liberorum eius pacta erat praefeceratque cn pisonem ingenio uiolentum et obsequii ignarum insita ferocia a patre pisone qui ciuili bello resurgentis in africa partis acerrimo ministerio aduersus caesarem iuuit mox brutum et cassium secutus concesso reditu petitione honorum abstinuit donec ultro ambiretur delatum ab augusto consulatum accipere sed praeter patemos spiritus uxoris quoque plancinae nobilitate et opibus accendebatur uix tiberio concedere liberos eius ut multum infra despectare nec dubium habebat se delectum qui siriae imponeretur ad spes germanici coercendas credidere quidam data et a tiberio occulta mandata et plancinam haud dubie augusta monuit aemulatione muliebri agrippinam insectandi diuisa namque et discors aula erat tacitis in drusum aut germanicum studiis tiberius ut proprium et sui sanguinis drusum fouebat germanico alienatio patrui amorem apud ceteros auxerat et quia claritudine matemi generis anteibat auum m antonium auunculum augustum ferens contra druso proauus eques romanus pomponius atticus dedecere claudiorum imagines uidebatur et coniunx germanici agrippina fecunditate ac fama liuiam uxorem drusi praecellebat sed fratres egregie concordes et proximorum certaminibus inconcussi nec multo post drusus in illiricum missus est ut suesceret militiae studiaque exercitus pararet simul iuuenem urbano luxu lasciuientem melius in castris haberi tiberius seque tutiorem rebatur utroque filio legiones obtinente sed suebi praetendebantur auxilium aduersus cheruscos orantes nam discessu romanorum ac uacui externo metu gentis adsuetudine et tum aemulatione gloriae arma in se uerterant uis nationum uirtus ducum in aequo set maroboduum regis nomen inuisum apud popularis arminium pro libertate bellantem fauor habebat igitur non modo cherusci sociique eorum uetus arminii miles sumpsere bellum sed e regno etiam marobodui suebae gentes semnones ac langobardi defecere ad eum quibus additis praepollebat ni inguiomerus cum manu clientium ad maroboduum perfugisset non aliam ob causam quam quia fratris filio iuueni patruus senex parere dedignabatur deriguntur acies pari utrimque spe nec ut olim apud germanos uagis incursibus aut disiectas per cateruas quippe longa aduersum nos militia insueuerant sequi signa subsidiis firmari dicta imperatorum accipere ac tunc arminius equo conlustrans cuncta ut quosque aduectus erat reciperatam libertatem trucidatas legiones spolia adhuc et tela romanis derepta in manibus multorum ostentabat contra fugacem maroboduum appellans proeliorum expertem herciniae latebris defensum ac mox per dona et legationes petiuisse foedus proditorem patriae satellitem caesaris haud minus infensis animis exturbandum quam uarum quintilium interfecerint meminissent modo tot proeliorum quorum euentu et ad postremum eiectis romanis satis probatum penes utros summa belli fuerit neque maroboduns iactantia sui aut probris in hostem abstinebat sed inguiomerum tenens illo in corpore decus omne cheruscorum illius consiliis gesta quae prospere ceciderint testabatur uaecordem arminium et rerum nescium alienam gloriam in se trahere quoniam tres uagas legiones et ducem fraudis ignarum perfidia deceperit magna cum clade germaniae et ignominia sua cum coniunx cum fiius eius seruitium adhuc tolerent at se duodecim legionibus petitum duce tiberio inlibatam germanorum gloriam seruauisse mox condicionibus aequis discessum neque paenitere quod ipsorum in manu sit integrum aduersum romanos bellum an pacem incruentam malint his uocibus instinctos exercitus propriae quoque causae stimulabant cum a cheruscis langobardisque pro antiquo decore aut recenti libertate et contra augendae dominationi certaretur non alias maiore mole concursum neque ambiguo magis euentu fusis utrimque dextris cornibus sperabaturque rursum pugna ni maroboduns castra in collis subduxisset id signum perculsi fuit et transfugiis paulatim nudatus in marcomanos concessit misitque legatos ad tiberium oraturos auxilia responsum est non lure eum aduersus cheruscos arma romana inuocare qui pugnantis in eundem hostem romanos nulla ope iuuisset missus tamen drusus ut rettulimus paci firmator eodem anno duodecim celebres asiae urbes conlapsae nocturno motu terrae quo inprouisior grauiorque pestis fuit neque solitum in tali casu effugium subueniebat in aperta prorumpendi quia diductis terris hauriebantur sedisse inmensos montis uisa in arduo quae plana fuerint effulsisse inter ruinam ignis memorant asperrima in sardianos lues plurimum in eosdem misericordiae traxit nam centies sestertium pollicitus caesar et quantum aerario aut fisco pendebant in quinquennium remisit magnetes a sipilo proximi damno ac remedio habiti temnios philadelphenos aegeatas apollonidenses quique mosteni aut macedones hircani uocantur et hierocaesariam mirinam cimen tmolum leuari idem in tempus tributis mittique ex senatu placuit qui praesentia spectaret refoueretque delectus est m ateius e praetoriis ne consulari obtinente asiam aemulatio inter pares et ex eo impedimentum oreretur magnificam in publicum largitionem auxit caesar haud minus grata liberalitate quod bona aemiliae musae locupletis intestatae petita in fiscum aemilio lepido cuius e domo uidebatur et pantulel diuitis equitis romani here ditatem quamquam ipse heres in parte legeretur tradidit m seruilio quem prioribus neque suspectis tabulis scriptum compererat nobilitatem utriusque pecunia iuuandam praefatus neque hereditatem cuiusquam adiit nisi cum amicitia meruisset ignotos et aliis infensos eoque principem nuncupantis procul arcebat ceterum ut honestam innocentium paupertatem leuauit ita prodigos et ob flagitia egentis uibidium uarronem marium nepotem appium appianum cornelium sullam q uitellium mouit senatu aut sponte cedere passus est isdem temporibus deum aedis uetustate aut igni abolitas coeptasque ab augusto dedicauit libero liberaeque et cereri iuxta circum maximum quam a postumius dictator uouerat eodemque in loco aedem florae ab lucio et marco publiciis aedilibus constitutam et iano templum quod apud forum holitorium c duilius struxerat qui primus rem romanam prospere mari gessit triumphumque naualem de poenis meruit spei aedes a germanico sacratur hanc a atilius uouerat eodem bello adolescebat interea lex maiestatis et appuleiam uarillam sororis augusti neptem quia probrosis sermonibus diuum augustum ac tiberium et matrem eius inlusisset caesarique conexa adulterio teneretur maiestatis delator arcessebat de adulterio satis caueri lege iulia uisum maiestatis crimen distingui caesar postulauit damnarique si qua de augusto inreligiose dixisset in se iacta nolle ad cognitionem uocari interrogatus a consule quid de iis censeret quae de matre eius locuta secus argueretur reticuit dein proximo senatus die illius quoque nomine orauit ne cui uerba in eam quoquo modo habita crimini forent liberauitque appuleiam lege maiestatis adulterii grauiorem poenam deprecatus ut exemplo maiorum propinquis suis ultra ducentesimum lapidem remoueretur suasit adultero manlio italia atque africa interdictum est de praetore in locum uipstani galli quem mors abstulerat subrogando certamen incessit germanicus atque drusus nam etiam tum romae erant haterium agrippam propinquum germanici fouebant contra plerique nitebantur ut numerus liberorum in candidatis praepolleret quod lex iubebat laetabatur tiberius cum inter filios eius et leges senatus disceptaret uicta est sine dubio lex sed neque statim et paucis suffragiis quo modo etiam cum ualerent leges uincebantur eodem anno coeptum in africa bellum duce hostium tacfarinate is natione numida in castris romanis auxiliaria stipendia meritus mox desertor uagos primum et latrociniis suetos ad praedam et raptus congregare dein more militiae per uexilla et turmas componere postremo non inconditae turbae sed musulamiorum dux haberi ualida ea gens et solitudinibus africae propinqua nullo etiam tum urbium cultu cepit arma maurosque accolas in bellum traxit dux et his mazippa diuisusque exercitus ut tacfarinas lectos uiros et romanum in modum armatos castris attineret disciplina et imperiis suesceret mazippa leui cum copia incendia et caedis et terrorem circumferret coapulerantque cinithios haud spernendam nationem in eadem cum furius camillus pro consule africae legionem et quod sub signis sociorum in unum conductos ad hostem duxit modicam manum si multitudinem numidarum atque maurorum spectares sed nihil aeque cauabatur quam ne bellum metu eluderent spe uictoriae inducti sunt ut uincerentur igitur legio medio leues cohortes duaeque alae in cornibus locantur nec tacfarinas pugnam detrectauit fusi numidae multosque post annos furio nomini partum decus militiae nam post illum reciperatorem urbis filiumque eius camillum penes alias familias imperatoria laus fuerat atque hic quem memoramus bellorum expers habebatur eo pronior tiberius res gestas apud senatum celebrauit et decreuere patres triumphalia insignia quod camillo ob modestiam uitae impune fuit sequens annus tiberium tertio germanicum iterum consules habuit sed eum honorem germanicus iniit apud urbem achaiae nicopolim quo uenerat per illiricam oram uiso fratre druso in delmatia agente hadriatici ac mox ionii maris aduersam nauigationem perpessus igitur paucos dies insumpsit reficiendae classi simul sinus actiaca uictoria inclutos et sacratas ab augusto manubias castraque antonii cum recordatione maiorum suorum adiit namque ei ut memoraui auunculus augustus auus antonius erant magnaque illic imago tristium laetorumque hinc uentum athenas foederique sociae et uetustae urbis datum ut uno lictore uteretur excepere graeci quaesitissimis honoribus uetera suorum facta dictaque praeferentes quo plus dignationis adulatio haberet petita inde euboca tramisit lesbum ubi agrippina nouissimo partu iuliam edidit tum extrema asiae perinthumque ac bizantium thraecias urbes mox propontidis angustias et os ponticum intrat cupidine ueteres locos et fama celebratos noscendi pariterque prouincias internis certaminibus aut magistratuum iniuriis fessas refouebat atque illum in regressu sacra samothracum uisere nitentem obuii aquilones depulere igitur adito ilio quaeque ibi uarietate fortunae et nostri origine ueneranda relegit asiam adpellitque colophona ut clarii apollinis oraculo uteretur non femina illic ut apud delphos sed certis e familiis et ferme mileto accitus sacerdos numerum modo consultantium et nomina audit tum in specum degressus hausta fontis arcani aqua ignarus plerumque litterarum et carminum edit responsa uersibus compositis super rebus quas quis mente concepit et ferebatur germanico per ambages ut mos oraculis maturum exitum cecinisse at cn piso quo properantius destinata inciperet ciuitatem atheniensium turbido incessu exterritam oratione saeua increpat oblique germanicum perstringens quod contra decus romani nominis non atheniensis tot cladibus extinctos sed conluuiem illam nationum comitate nimia coluisset hos enim esse mithridatis aduersus sullam antonii aduersus diuum augustum socios etiam uetena obiectabat quae in macedones inprospere uiolenter in suos fecissent offensus urbi propria quoque ira quia theophilum quendam areo iudicio falsi damnatum precibus suis non concederent exim nauigatione celeri per cicladas ee compendia maris adsequitur germanicum apud insulam rhodum haud nescium quibus insectationibus petitus foret sed tanta mansuetudine agebat ut cum orta tempestas raperet in abrupta possetque interitus inimici ad casum referri miserit triremis quarum subsidio discrimini eximeretur neque tamen mitigatus piso et uix diei moram perpessus linquit germanicum praeuenitque et postquam siriam ac legiones attigit largitione ambitu infimos manipularium iuuando cum ueteres centuriones seueros tribunos demoueret locaque eorum clientibus suis uel deterrimo cuique attribueret desidiam in castris licentiam in urbibus uagum ac lasciuientem per agros militem sineret eo usque corruptionis prouectus est ut sermone uulgi parens legionum haberetur nec plancina se intra decora feminis tenebat sed exercitio equitum decursibus cohortium interesse in agrippinam in