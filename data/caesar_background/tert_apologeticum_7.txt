committitur quale de illicitis factionibus timeri solet nisi fallor enim prohibendarum factionum causa de prouidentia constat modestiae publicae ne ciuitas in partes scinderetur quae res facile comitia concilia curias contiones spectacula etiam aemulis studiorum compulsationibus inquietaret cum iam et in quaestu habere coepissent uenalem et mercenariam homines uiolentiae suae operam at enim nobis ab omni gloriae et dignitatis ardore frigentibus nulla est necessitas coetus nec ulla magis res aliena quam publica unam omnium rem publicam agnoscimus mundum aeque spectaculis uestris in tantum renuntiamus in quantum originibus eorum quas scimus de superstitione conceptas cum et ipsis rebus de quibus transiguntur praetersumus nihil est nobis dictu uisu auditu cum insania circi cum impudicitia theatri cum atrocitate arenae cum xisti uanitate licuit epicureis aliam decernere uoluptatis ueritatem id est animi aequitatem in quo uos offendimus si alias praesumimus uoluptates si oblectari nouiss im e nolumus nostra iniuria est si forte non uestra sed reprobamus quae placent uobis nec uos nostra delectant edam iam nunc ego ipse negotia christianae factionis ut qui mala refutauerim bona ostendam corpus sumus de conscientia religionis et disciplinae unitate et spei foedere coimus in coetum et congregationem ut ad deum quasi manu facta precationibus ambiamus orantes haec uis deo grata est oramus etiam pro imperatoribus pro ministris eorum et potestatibus pro statu saeculi pro rerum quiete pro mora finis coimus ad litterarum diuinarum commemorationem si quid praesentium temporum qualitas aut praemonere cogit aut recognoscere certe fidem sanctis uocibus pascimus spem erigimus fiduciam figimus disciplinam praeceptorum nihilominus inculcationibus densamus ibidem etiam exhortationes castigationes et censura diuina nam et iudicatur magno cum pondere ut apud certos de dei conspectu summumque futuri iudicii praeiudicium est si quis ita deliquerit ut a communicatione orationis et conuentus et omnis sancti commercii relegetur praesident probati quique seniores honorem istum non pretio sed testimonio adepti neque enim pretio ulla res dei constat etiam si quod arcae genus est non de honoraria summa quasi redemptae religionis congregatur modicam unusquisque stipem menstrua die uel cum uelit et si modo uelit et si modo possit apponit nam nemo compellitur sed sponte confert haec quasi deposita pietatis sunt nam inde non epulis nec potaculis nec ingratis uoratrinis dispensatur sed egenis alendis humandisque et pueris ac puellis re ac parentibus destitutis iamque domesticis senibus item naufragis et si qui in metallis et si qui in insulis uel in custodiis dumtaxat ex causa dei sectae alumni confessionis suae fiunt sed eiusmodi uel maxime dilectionis operatio notam nobis inurit penes quosdam uide inquiunt ut inuicem se diligant ipsi enim inuicem oderunt et ut pro alterutro mori sint parati ipsi enim ad occidendum alterutrum paratiores erunt sed et quod fratres nos uocamus non alias opinor insaniunt quam quod apud ipsos omne sanguinis nomen de affectione simulatum est fratres autem etiam uestri sumus iure naturae matris unius etsi uos parum homines quia mali fratres at quanto dignius fratres et dicuntur et habentur qui unum patrem deum agnouerint qui unum spiritum biberint sanctitatis qui de uno utero ignorantiae eiusdem ad unam lucem expauerint ueritatis sed eo fortasse minus legitimi existimamur quia nulla de nostra fraternitate tragoedia exclamat uel quia ex substantia familiari fratres sumus quae penes uos fere dirimit fraternitatem itaque qui animo animaque miscemur nihil de rei communicatione dubitamus omnia indiscreta sunt apud nos praeter uxores in isto loco consortium soluimus in quo solo ceteri homines consortium exercent qui non amicorum solummodo matrimonia usurpant sed et sua amicis patientissime subministrant ex illa credo maiorum et sapientissimorum disciplina graeci socratis et romani catonis qui uxores suas amicis communicauerunt quas in matrimonium duxerant liberorum causa et alibi creandorum nescio quidem an inuitas quid enim de castitate curarent quam mariti tam facile donauerant o sapientiae atticae o romanae grauitatis exemplum leno n est philosophus et censor quid ergo mirum si tanta caritas conuiuatur nam et cenulas nostras praeterquam sceleris infames ut prodigas quoque suggillatis de nobis scilicet diogenis dictum est megarenses obsonant quasi crastina die morituri aedificant uero quasi numquam morituri sed stipulam quis in alieno oculo facilius perspicit quam in suo trabem tot tribubus et curiis et decuriis ructantibus acescit aer saliis cenaturis creditor erit necessarius herculanarum decimanarum et polluctorum sumptus tabularii supputabunt apaturiis dionisiis misteriis atticis cocorum dilectus indicitur ad fumum cenae serapiacae sparteoli excitabuntur de solo triclinio christianorum retractatur cena nostra de nomine rationem sui ostendit id uocatur quod dilectio penes graecos quantiscumque sumptibus constet lucrum est pietatis nomine facere sumptum siquidem inopes quosque refrigerio isto iuuamus non qua penes uos parasiti affectant ad gloriam famulandae libertatis sub auctoramento uentris inter contumelias saginandi sed qua penes deum maior est contemplatio mediocrium si honesta causa est conuiuii reliquum ordinem disciplinae de causa aestimate quod sit de religionis officio nihil uilitatis nihil immodestiae admittit non prius discumbitur quam oratio ad deum praegustetur editur quantum esurientes capiunt bibitur quantum pudicis utile est ita saturantur ut qui meminerint etiam per noctem adorandum deum sibi esse ita fabulantur ut qui sciant dominum audire post aquam manualem et lumina ut quisque de scripturis sanctis uel de proprio ingenio potest prouocatur in medium deo canere hinc probatur quomodo biberit aeque oratio conuiuium dirimit inde disceditur non in cateruas caesionum nec in classes discursationum nec in eruptiones lasciuiarum sed ad eandem curam modestiae et pudicitiae ut qui non tam cenam cenauerint quam disciplinam haec coitio christianorum merito sane illicita si illicitis par merito damnanda si quis de ea queritur eo titulo quo de factionibus querela est in cuius perniciem aliquando conuenimus hoc sumus congregati quod et dispersi hoc uniuersi quod et singuli neminem laedentes neminem contristantes cum probi cum boni coeunt cum pii cum casti congregantur non est factio dicenda sed curia at e contrario illis nomen factionis accommodandum est qui in odium bonorum et proborum conspirant qui aduersum sanguinem innocentium conclamant praetexentes sane ad odii defensionem illam quoque uanitatem quod existiment omnis publicae cladis omnis popularis incommodi christianos esse in causa m si tiberis ascendit in moenia si nilus non ascendit in arua si caelum stetit si terra mouit si fames si lues statim christianos ad leonem acclamatur tantos ad unum oro uos ante tiberium id est ante christi aduentum quantae clades orbem et urbes ceciderunt legimus hieran anaphen et delon et rhodon et co insulas multis cum milibus hominum pessum abisse memorat et plato maiorem asiae uel africae terram atlantico mari ereptam sed et mare corinthium terrae motus ebibit et uis undarum lucaniam abscisam in siciliae nomen relegauit haec utique non sine iniuria incolentium accidere potuerunt ubi uero tunc non dicam deorum uestrorum contemptores christiani sed ipsi dei uestri cum totum orbem cataclismus aboleuit uel ut plato putauit campestre solummodo posteriores enim illos clade diluuii contestantur ipsae urbes in quibus nati mortuique sunt etiam quas condiderunt neque enim alias hodiernum manerent nisi et ipsae postumae cladis illius nondum iudaeum ab aegipto examen palaestina susceperat nec iam illic christianae sectae origo consederat cum regiones adfines eius sodoma et gomorra igneus imber exussit olet adhuc incendio terra et si qua illic arborum poma conantur oculis tenus ceterum contacta cinerescunt sed nec tuscia iam tunc atque campania de christianis querebantur cum uulsinios de caelo pompeios de suo monte perfudit ignis nemo adhuc romae deum uerum adorabat cum hannibal apud cannas per romanos anulos caedes suas modio metiebatur omnes dei uestri ab omnibus colebantur cum ipsum capitolium senones occupauerant et bene quod si quid aduersi urbibus accidit eaedem clades templorum quae et moenium fuerunt ut iam hoc reuincam non ab eis euenire quia et ipsis euenit semper humana gens male de deo meruit primo quidem ut inofficiosa eius quem cum intellegeret ex parte non requisiuit sed et alios insuper sibi commentata quos coleret dehinc quod non inquirendo innocentiae magistrum et nocentiae iudicem et exactorem omnibus uitiis et criminibus inoleuit ceterum si requisisset sequebatur ut cognosceret requisitum et recognitum obseruaret et obseruatum propitium magis experiretur quam iratum eundem igitur nunc quoque scire debet iratum quem et retro semper priusquam christiani nominarentur cuius bonis utebatur ante editis quam sibi deos fingeret cur non ab eo etiam mala intellegat euenire cuius bona esse non sensit illius rea est cuius et ingrata et tamen pristinas clades comparemus leuiora nunc accidunt ex quo christianos a deo orbis accepit ex eo enim et innocentia saeculi iniquitates temperauit et deprecatores dei esse coeperunt denique cum ab imbribus aestiua hiberna suspendunt et annus in cura est uos quidem cottidie pasti statimque pransuri balneis et cauponis et lupanaribus operantibus aquilicia ioui immolatis nudipedalia populo denuntiatis caelum apud capitolium quaeritis nubila de laquearibus exspectatis auersi ab ipso et deo et caelo nos uero ieiuniis aridi et omni continentia expressi ab omni uitae fruge dilati in sacco et cinere uolutantes inuidia caelum tundimus deum tangimus et cum misericordiam extorserimus iuppiter honoratur uos igitur importuni rebus humanis uos rei publicorum incommodorum illices semper apud quos deus spernitur statuae adorantur etenim credibilius haberi debet eum irasci qui neglegatur quam qui coluntur aut ne illi iniquissimi si propter christianos etiam cultores suos laedunt quos separare deberent a meritis christianorum hoc inquitis et in deum uestrum repercutere est si quod et ipse pati atur propter profanos etiam suos cultores laedi admittite prius dispositiones eius et non retorquebitis qui enim semel aeternum iudicium destinauit post saeculi finem non praecipitat discretionem quae est condicio iudicii ante saeculi finem aequalis est interim super omne hominum genus et indulgens et increpans communia uoluit esse et commoda profanis et incommoda suis ut pari consortio omnes et lenitatem eius et seueritatem experiremur quia haec ita didicimus apud ipsum diligimus lenitatem metuimus seueritatem uos contra utramque despicitis et sequitur ut omnes saeculi plagae nobis si forte in admonitionem uobis in castigationem a deo obueniant atquin nos nullo modo laedimur inprimis quia nihil nostra refert in hoc aeuo nisi de eo quam celeriter excedere dehinc quia si quid aduersi infligitur uestris meritis deputatur sed et si aliqua nos quoque praestringunt ut uobis cohaerentes laetamur magis recognitione diuinarum praedicationum confirmantium scilicet fiduciam et fidem spei nostrae sin uero ab eis quos colitis omnia uobis mala eueniunt nostri causa quid colere perseueratis tam ingratos tam iniustos qui magis uos in dolore christianorum iuuare et adserere debuerant quos separare deberent a meritis christianorum sed alio quoque iniuriarum titulo postulamur et infructuosi in negotiis dicimur quo pacto homines uobiscum degentes eiusdem uictus habitus instructus eiusdem ad uitam necessitatis neque enim brachmanae aut indorum gimnosophistae sumus siluicolae et exules uitae meminimus gratiam debere nos deo domino creatori nullum fructum operum eius repudiamus plane temperamus ne c ultra modum aut perperam utamur itaque non sine foro non sine macello non sine balneis tabernis officinis stabulis nundinis uestris ceterisque commerciis cohabitamus in hoc saeculo nauigamus et nos uobiscum et militamus et rusticamur et mercatus proinde miscemus artes opera nostra publicamus usui uestro quomodo infructuosi uidemur negotiis uestris cum quibus et de quibus uiuimus non scio sed si caerimonias tuas non frequento attamen et illa die homo sum non lauor diluculo saturnalibus ne et noctem et diem perdam attamen lauor honesta hora et salubri quae mihi et calorem et sanguinem seruet rigere et pallere post lauacrum mortuus possum non in publico liberalibus discumbo quod bestiariis supremam cenantibus mos est attamen ubi de copiis tuis ceno non emo capiti coronam quid tua interest emptis nihilominus floribus quomodo utar puto gratius esse liberis et solutis et undique uagis sed et si in coronam coactis nos coronam naribus nouimus uiderint qui per capillum odorantur spectaculis non conuenimus quae tamen apud illos coetus uenditantur si desiderauero liberius de propriis locis sumam tur a plane non emimus si arabiae queruntur sciant sabaei plures et cariores suas merces christianis sepeliendis profligari quam deis fumigandis certe inquitis templorum uectigalia cottidie decoquunt stipes quotusquisque iam iactat non enim sufficimus et hominibus et deis uestris mendicantibus opem ferre nec putamus aliis quam petentibus impertiendum denique porrigat manum iuppiter et accipiat cum interim plus nostra misericordia insumit uicatim quam uestra religio templatim sed cetera uectigalia gratias christianis agent ex fide dependetibus debitum qua alieno fraudando abstinemus ut si ineatur quantum uectigalibus pereat fraude et mendacio uestrarum professionum facile ratio haberi possit unius speciei querela compensata pro commodo ceterarum rationum plane confitebor quinam si forte uere de sterilitate christianorum conqueri possint primi erunt lenones perductores aquarioli tum sicarii uenenarii magi item haruspices harioli mathematici his infructuosos esse magnus est fructus et tamen quodcumque dispendium est rei uestrae per hanc sectam cum aliquo praesidio compensari potest quanti habetis non dico iam qui de uobis daemonia excutiant non dico iam qui pro uobis quoque uero deo preces sternant quia forte non creditis sed a quibus nihil timere possitis at enim illud detrimentum rei publicae tam grande quam uerum nemo circumspicit illam iniuriam ciuitatis nullus expendit cum tot iusti impendimur cum tot innocentes erogamur uestros enim iam contestamur actus qui cottidie iudicandis custodiis praesidetis qui sententiis elogia dispungitis tot a uobis nocentes uariis criminum elogiis recensentur quis illic sicarius quis manticularius quis sacrilegus aut corruptor aut lauantium praedo quis ex illis etiam christianus adscribitur aut cum christiani suo titulo offeruntur quis ex illis etiam talis quales tot nocentes de uestris semper aestuat carcer de uestris semper metalla suspirant de uestris semper bestiae saginantur de uestris semper munerarii noxiorum greges pascunt nemo illic christianus nisi plane tantum christianus aut si et aliud iam non christianus nos ergo soli innocentes quid mirum si necesse est enimuero necesse est innocentiam a deo edocti et perfecte eam nouimus ut a perfecto magistro reuelatam et fideliter custodimus ut ab incontemptibili dispectore mandatam uobis autem humana aestimatio innocentiam tradidit humana item dominatio imperauit inde nec plenae nec adeo timendae estis disciplinae ad innocentiae ueritatem tanta est prudentia hominis ad demonstrandum bonum quanta auctoritas ad exigendum tam illa falli facilis quam ista contemni atque adeo quid plenius dicere non occides an docere ne irascaris quidem quid perfectius prohibere adulterium an etiam ab oculorum solitaria concupiscentia arcere quid eruditius de maleficio an et de maliloquio interdicere quid instructius iniuriam non permittere an nec uicem iniuriae sinere dum tamen sciatis ipsas leges quoque uestras quae uidentur ad innocentiam pergere de diuina lege ut antiquiore forma mutuatas diximus iam de moisi aetate sed quanta auctoritas legum humanarum cum illas et euadere homini contingat et plerumque in admissis delitiscenti et aliquando contemnere ex uoluntate uel necessitate deliquenti recogitate ea etiam pro breuitate supplicii cuiuslibet non tamen ultra mortem remansuri sic et epicurus omnem cruciatum doloremque depretiat modicum quidem contemptibilem pronuntiando magnum uero non diuturnum enimuero nos qui sub deo omnium speculatore dispungimur quique aeternam ab eo poenam prouidemus merito soli innocentiae occurrimus et pro scientiae plenitudine et pro latebrarum difficultate et pro magnitudine cruciatus non diuturni uerum sempiterni eum timentes quem timere debebit et ipse qui timentes iudicat deum non proconsulem timentes constitimus ut opinor aduersus omnium criminum intentationem quae christianorum sanguinem flagitat ostendimus totum statum nostrum et quibus modis probare possimus ita esse sicut ostendimus ex fide scilicet et antiquitate diuinarum litterarum item ex confessione spiritualium potestatum qui nos reuincere audebit non arte uerborum sed eadem forma qua probationem constituimus de ueritate sed dum unicuique manifestatur ueritas nostra interim incredulitas dum de bono sectae huius obducitur quod usu i iam et de commercio innotuit non utique diuinum negotium existimat sed