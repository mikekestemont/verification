scribere uacauisset hic liber sic incipit unum uerum deum liber de agone christiano fratribus in eloquio latino ineruditis humili sermone conscriptus est fidei regulam continens et praecepta uiuendi in quo illud quod positum est nec eos audiamus qui carnis resurrectionem futuram negant et commemorant quod ait apostolus paulus caro et sanguis regnum dei non possidebunt non intelligentes quod ipse dicit apostolus oportet corruptibile hoc induere incorruptionem et mortale hoc induere immortalitatem non sic accipiendum est quasi carnis non sit futura substantia sed carnis et sanguinis nomine ipsam corruptionem carnis et sanguinis intelligendus est apostolus nuncupasse quae utique in regno illo non erit ubi caro incorruptibilis erit quamuis et aliter possit intelligi ut carnem et sanguinem opera carnis et sanguinis dixisse accipiamus apostolum et eos regnum dei non possessuros qui perseueranter ista dilexerint hic liber sic incipit corona uictoriae libros de doctrina christiana cum imperfectos comperissem perficere malui quam eis sic relictis ad alia retractanda transire compleui ergo tertium qui scriptus fuerat usque ad eum locum addidi etiam nouissimum librum et quatuor libris opus illud impleui quorum primi tres adiuuant ut scripturae intelligantur quartus autem quomodo quae intelligimus proferenda sint in secundo sane libro de auctore libri quem plures uocant sapientiam salomonis quod etiam ipsum sicut ecclesiasticum iesus sirach scripserit non ita constare sicut a me dictum est tanquam coaetanei fuerint plato et ieremias me fefellit memoria nam quid ille de hac re episcopus dixerit in libro eius legitur quem de sacramentis siue de philosophia scripsit hoc opus sic incipit sunt praecepta quaedam sunt duo libri mei quorum titulus est contra partem donati in quorum primo libro dixi non mihi placere ullius saecularis potestatis impetu schismaticos ad communionem uiolenter arctari et uere tunc mihi non placebat quoniam nondum expertus eram uel quantum mali eorum auderet impunitas uel quantum eis in melius mutandis conferre posset diligentia disciplinae hoc opus sic incipit quoniam donatistae nobis confessionum mearum libri tredecim et de malis et de bonis meis deum laudant iustum et bonum atque in eum excitant humanum intellectum et affectum interim quod ad me attinet hoc in me egerunt cum scriberentur et agunt cum leguntur quid de illis alii sentiant ipsi uiderint multis tamen fratribus eos multum placuisse et placere scio a primo usque ad decimum de me scripti sunt in tribus caeteris de scripturis sanctis ab eo quod scriptum est in principio fecit deus coelum et terram usque ad sabbati requiem in quarto libro cum de amici morte animi mei miseriam confiterer dicens quod anima nostra una quodammodo facta fuerat ex duabus et ideo inquam forte mori metuebam ne totus ille moreretur quem multum amaueram non satis considerate dictum est res autem in abdito est ualde hoc opus sic incipit magnus es domine contra faustum manichaeum blasphemantem legem et prophetas et eorum deum et incarnationem christi scripturas autem noui testamenti quibus conuincitur falsatas esse dicentem scripsi grande opus uerbis eius propositis reddens responsiones meas triginta et tres disputationes sunt quas etiam libros cur non dixerim nam etsi sunt in eis aliqui perbreues tamen libri sunt unus uero eorum ubi a nobis aduersum eius criminationes patriarcharum uita defenditur tantae prolixitatis est quantae nullus fere librorum meorum in libro ergo tertio cum soluerem quaestionem quomodo potuerit duos patres habere ioseph dixi quidem quod ex alio natus ab alio fuerit adoptatus quae profecto de duobus unius hominis patribus expeditior ibi redditur ratio uterini autem fratres fuerunt in quibus hoc contigit ut unius defuncti qui uocabatur heli duceret alter uxorem id est iacob a quo matthaeus narrat genitum esse ioseph sed uterino fratri suo eum genuit cuius filium lucas dicit fuisse ioseph non utique genitum sed ex lege adoptiuum hoc in eorum litteris inuentum est qui recenti memoria post ascensionem domini de hac re scripserunt nam etiam nomen eiusdem mulieris quae peperit iacob patrem ioseph de priore marito mathan qui fuit pater iacob auus ioseph secundum matthaeum et de marito posteriore melchi peperit heli cuius erat adoptiuus ioseph non tacuit africanus quod quidem cum fausto responderem nondum legeram sed tamen per adoptionem potuisse contingere ut unus homo duos haberet patres dubitare non poteram in duodecimo et tertio decimo de filio noe secundo qui est appellatus cham ita disputatum est tanquam non in filio suo chanaan sicut scriptura demonstrat sed in seipso fuerit a patre maledictus quae de peccato accidit non de prima nostrae institutione naturae hoc opus sic incipit faustus quidam fuit contra manichaeum quemdam nomine felicem praesente populo in ecclesia biduo disputaui hipponem quippe uenerat eumdem seminaturus errorem unus enim erat ex doctoribus eorum quamuis ineruditus liberalibus litteris sed tamen uersutior fortunato gesta sunt ecclesiastica sed inter meos libros computantur duo ergo libri sunt inquorum secundo disputatum est de libero uoluntatis arbitrio siue ad malum operandum siue ad bonum sed de gratia qua uere liberi fiunt de quibus scriptum est si uos filius liberauerit tunc uere liberi eritis diligentius disputare quoniam talis erat cum quo agebamus nulla sumus necessitate compulsi hoc opus sic incipit honorio augusto sextum consule septimo idus decembris liber de natura boni aduersus manichaeos est ubi ostenditur naturam incommutabilem deum esse ac summum bonum atque ab illo esse caeteras naturas siue spirituales siue corporales atque omnes in quantum naturae sunt bonas esse et quid uel unde sit malum et quanta mala manichaei ponant in natura boni et quanta bona in natura mali quas naturas finxit error ipsorum hic liber sic incipit summum bonum quo superius non est deus est secundinus quidam non ex eis quos manichaei electos sed ex eis quos auditores uocant quem ne facie quidem noueram scripsit ad me uelut amicus honorifice obiurgans quod oppugnarem litteris illam haeresim et admonens ne facerem atque ad eam potius sectandam exhortans cum eius defensione et fidei catholicae reprehensione huic respondi sed quia in eiusdem opusculi capite non posui quis cui scriberet non in epistolis meis sed in libris habetur illic ab exordio conscripta est etiam eius epistola huius autem uoluminis mei titulus est contra secundinum manichaeum quod mea sententia omnibus quae aduersus illam pestem scribere potui facile praepono hic liber sic incipit tua in me beneuolentia inter haec hilarus quidam uir tribunitius laicus catholicus nescio unde aduersus dei ministros ut fieri assolet irritatus morem qui tunc esse apud carthaginem coeperat ut himni ad altare dicerentur de psalmorum libro siue ante oblationem siue cum distribueretur populo quod fuisset oblatum maledica reprehensione ubicumque poterat lacerabat asserens fieri non oportere huic respondi iubentibus fratribus et uocatur liber ipse contra hilarum hic liber sic incipit qui dicunt mentionem ueteris testamenti sunt quaedam expositiones quorumdam locorum ex euangelio secundum matthaeum et aliae similiter secundum lucam in unum librum illae in alterum istae redactae sunt titulus operis huius est quaestiones euangeliorum sed quare illa sola de supradictis euangelicis libris exposita fuerint quae his libris meis continentur et quae ista sint prologus meus adiunctis atque annumeratis eisdem quaestionibus ita ut quisque legere quod uoluerit numeros secutus inueniat satis indicat in primo ergo libro non est uerum nomen enim defuncti quod dictum est ad hoc lex ualere praecepit ut eius filius diceretur non ut hoc quod ille uocaretur hoc opus sic incipit hoc opus non ita scriptum est liber cuius est titulus annotationes in iob utrum meus habendus sit an potius eorum qui eas sicut potuerunt uel uoluerunt redegerunt in unum corpus descriptas de frontibus codicis non facile dixerim suaues enim paucissimis intelligentibus sunt qui tamen necesse est offendantur multa non intelligentes quia nec ipsa uerba quae exponuntur ita descripta sunt in multis locis ut appareat quid exponatur deinde breuitatem sententiarum tanta secuta est obscuritas ut eam lector uix ferre possit quem necesse est plurima non intellecta transire postremo tam mendosum comperi opus ipsum in codicibus nostris ut emendare non possem nec editum a me dici uellem nisi quia scio fratres id habere quorum studio non potuit denegari hic liber sic incipit et opera magna erant ei super terram est etiam liber noster de catechizandis rudibus hoc ipso titulo praenotatus in quo libro ubi dixi nec angelus qui cum spiritibus aliis satellitibus suis superbiendo deseruit obedientiam dei et diabolus factus est aliquid nocuit deo sed sibi nouit enim deus ordinare deserentes se animas conuenientius diceretur se spiritus quoniam de angelis agebatur hic liber sic incipit petisti a me frater deogratias libros de trinitate quae deus est quindecim scripsi per aliquot annos sed cum eorum duodecimum nondum perfecissem et eos diutius tenerem quam possent sustinere qui uehementer illos habere cupiebant subtracti sunt mihi minus emendati quam deberent ac possent quando eos edere uoluissem quod posteaquam comperi quia et alia eorum apud nos exemplaria remanserant statueram eos iam ipse non edere sed sic habere ut in alio aliquo opusculo meo quid mihi de his euenerit dicerem urgentibus tamen fratribus quibus resistere non ualui emendaui eos quantum emendandos putaui et compleui et edidi adiungens eis a capite epistolam quam scripsi ad uenerabilem aurelium episcopum carthaginensis ecclesiae quo tanquam prologo exposui et quid accidisset et quid facere mea cogitatione uoluissem et quid fratrum charitate compellente fecissem in quorum libro undecimo cum de corpore uisibili agerem dixi quocirca id amare alienari est neque enim computat in pedibus duo posteriora crura quibus locustae saliunt quas dicit mundas et ideo discernit ab immundis talibus uolatilibus quae non saliunt illis cruribus sicut sunt scarabaei omnia quippe huiusmodi uolatilia quadrupedia uocantur in lege in duodecimo tanquam ille hoc faciat qui propter adipiscenda ea quae per corpus sentiuntur ut in his finem boni sui ponat aliquid agit hoc enim longe plura peccata complectitur quam illa fornicatio quae concubitu perpetratur illicito de qua locutum cum hoc diceret apostolum apparet hoc opus excepta epistola quae postmodum ad eius per eosdem annos quibus paulatim libros de trisitate dictabam scripsi et alios labore continuo interponens eos illorum temporibus in quibus sunt libri quatuor de consensu euangelistarum propter eos qui tanquam dissentientibus calumniantur quorum primus liber aduersus illos conscriptus est qui tanquam maxime sapientem christum uel honorant uel honorare se fingunt et ideo nolunt euangelio credere quia non ab ipso illa conscripta sunt sed ab eius discipulis quos existimant ei diuinitatem qua crederetur deus errore tribuisse in quo libro quod dixi ex abraham coepisse gentem hebraeorum per cuius nominis prophetam dicere debui ne putaretur idem fuisse homo cum alter fuerit quamuis et ipse hoc uocaretur hoc opus sic incipit inter omnes diuinas auctoritates in tribus libris contra epistolam parmeniani donatistarum carthaginensis episcopi successorisque donati quaestio magna uersatur et soluitur utrum in unitate et eorumdem communione sacramentorum mali contaminent bonos et quemadmodum non contaminent disputatur propter ecclesiam toto orbe diffusam cui calumniando schisma fecerunt in quorum libro tertio cum dissereretur quomodo sit accipiendum quod ait apostolus auferte malum ex uobis ipsis non sic esse intelligendum sed sic potius ut homo malus auferatur ex hominibus bonis quod fit per ecclesiasticam disciplinam satis graeca lingua indicat ubi sine ambiguitate scriptum est ut intelligatur hunc malum non hoc malum quamuis et secundum istum intellectum responderim parmeniano hoc opus sic incipit multa quidem alias aduersus donatistas contra donatistas auctoritate beatissimi episcopi et martiris cipriani se defendere molientes septem libros de baptismo scripsi in quibus docui nihil sic ualere ad refellendos donatistas et ad eorum prorsus ora claudenda ne aduersus catholicam suum schisma defendant quomodo litteras factumque cipriani ubicumque autem in his libris commemoraui sed magis approbo quod apud tichonium postea reperi uel aduerti in utrisque intelligendum quaedam in honorem non sola scilicet aurea et argentea et rursus in utrisque quaedam in contumeliam non utique sola lignea et fictilia hoc opus sic incipit in eis libris quos aduersus epistolam parmeniani cum aduersus partem donati multa crebris disputationibus ageremus attulit ad ecclesiam quidam laicus tunc eorum nonnulla contra nos dictata uel scripta in paucis uelut testimoniis quae suae causae suffragari putant his breuissime respondi huius libelli titulus est contra quod attulit centurius a donatistis et incipit sic dicis eo quod scriptum est a salomone ab aqua aliena abstine te libri duo quorum est titulus ad inquisitiones ianuarii multa de sacramentis continent disputata siue quae uniuersaliter siue quae partiliter id est non peraeque in omnibus locis obseruat ecclesia nec tamen commemorari omnia potuerunt sed satis ad inquisita responsum est quorum librorum prior epistola est habet quippe in capite quis ad quem scribat sed ideo inter libros annumeratur hoc opus quoniam sequens qui nomina nostra non habet multo est prolixior et in eo multo plura tractantur in primo igitur quod de manna dixi quia unicuique secundum propriam uoluntatem in ore sapiebat quem iudaei non recipiunt in auctoritatem canonicam quod tamen fidelibus potuit prouenire non illis aduersus deum murmuratoribus qui profecto alias escas non desiderarent si hoc eis saperet manna quod uellent hoc opus sic incipit ad ea quae me interrogasti ut de opere monachorum librum scriberem illa necessitas compulit quod cum apud carthaginem monasteria esse coepissent alii se suis manibus transigebant obtemperantes apostolo alii uero ita ex oblationibus religiosorum uiuere uolebant ut nihil operantes unde necessaria uel haberent uel supplerent se potius implere praeceptum euangelicum existimarent atque iactarent ubi dominus ait respicite uolatilia coeli et lilia agri unde etiam inter laicos inferioris propositi sed tamen studio feruentes existere coeperant tumultuosa certamina quibus ecclesia turbaretur aliis hoc aliis aliud defendentibus huc accedebat quod criniti erant quidam eorum qui operandum non esse dicebant unde contentiones hinc reprehendentium inde quasi purgantium pro partium studiis augebantur propter haec uenerabilis senex aurelius ecclesiae ipsius ciuitatis episcopus ut hinc aliquid scriberem iussit et feci hic liber sic incipit iussioni tuae sancte frater aureli iouiniani haeresis sacrarum uirginum meritum aequando pudicitiae coniugali tantum ualuit in urbe roma ut nonnullas etiam sanctimoniales de quarum pudicitia suspicio nulla praecesserat deiecisse in nuptias diceretur hoc maxime argumento cum eas urgeret dicens tu ergo melior quam sara melior quam susanna siue anna et caeteras commemorando testimonio sanctae scripturae commendatissimas feminas quibus se illae meliores uel etiam pares cogitare non possent hoc modo etiam uirorum sanctorum sanctum caelibatum commemoratione patrum coniugatorum et comparatione frangebat huic monstro sancta ecclesia quae ibi est fidelissime ac fortissime restitit remanserant autem istae disputationes eius in quorumdam sermunculis ac susurris quas palam suadere nullus audebat sed etiam occulte uenenis repentibus facultate quam donabat dominus occurrendum fuit maxime quoniam iactabatur iouiniano responderi non potuisse cum laude sed cum uituperatione nuptiarum propter hoc librum edidi cuius inscriptio est de bono coniugali ubi de propagatione filiorum prius quam homines mortem peccando mererentur quoniam concubitus mortalium corporum res uidetur quaestio magna dilata est sed in aliis postea litteris nostris satis quantum arbitror explicatur dixi etiam quodam loco quod enim est cibus ad salutem hominis hoc est concubitus ad salutem generis et utrumque non est sine delectatione carnali quae tamen modificata et temperantia refrenante in usum naturalem redacta libido esse non potest hic liber sic incipit quoniam unusquisque homo humani generis pars est posteaquam scripsi de bono coniugali exspectabatur ut scriberem de sancta uirginitate nec distuli atque id dei munus et quam magnum et quanta humilitate custodiendum esset uno sicut potui uolumine ostendi hic liber sic incipit librum de bono coniugali nuper edidimus per idem tempus de genesi libros duodecim scripsi ab exordio donec de paradiso dimissus est adam et flammea romphaea posita est custodire uiam ligni uitae cum autem ad hoc usque undecim libri peracti essent duodecimum