deo hoc erit illud si in substantia mea stetissent et uerbum meum audissent si autem filio hoc erit illud qui me uidet uidet et patrem ergo in lumine tuo uidebimus lumen est igitur lumen in lumine tuo uidebimus lumen neque enim dubitandem est quando et hoc sequatur cum illud quod eodem modo est et re sit et lectione probatum quod si ita est colligamus omnia iam apparebit et graece intellectum et latine pronuntiatum credimus in deum patrem omnipotentem et in filium eius unigenitum uerum fiat satis est iam de hoc isaias sic ita laborauit aegiptus et mercimonia aethiopum et sabaim uiri altissimi in te ambulabunt et tibi erunt serui et retro sequentur ligati manicis te uenerabuntur et te precabuntur quod in te deus est et non est deus extra te iesum christum dominum nostrum deum de deo lumen de lumine consubstantialem simul substantialem sic reliqua ad simbolorum quae iunguntur et ad fidem explicitum est et absolutum plenum est et de eadem substantia et in eadem substantia et semper simul si placet latine sic habeatur si autem unum uerbum graecum quod magna expressione magnaque breuitate utrumque concludit placet manere de deo et domino nostro perseueret uero magis ac magis teneatur scribatur dicatur tractetur in ecclesiis omnibus praedicetur haec enim fides apud nicaeam haec fides apostolorum haec fides catholica hinc ariani hinc haeretici uincuntur uniuersi pax cum his qui ita sentiunt a deo patre et a iesu christo domino nostro amen liber tertius uel diuinus ut sede utitur atque ut corpore anima coelesti ea uero sensuali uel insensuali anima ut ipse sensualis in corpore est et ideo in qualicumque corpore omne autem quod ex diuinis est ad sua quasi pars eorum est sed ut imago ut id in aliis et assertum est et probatum quippe cum in ipsis diuinis dei imago sit sic igitur caetera ergo omnium diuinorum ut enim dei imago est ita anima quaeque hoc genus ibi caetera imagines sunt at in natura sensuali non imagines sed magis simulacra ac simulamenta dicenda ita enim rerum progressio est ut effulgentia luminis imago sit luminis unde substantia eadem est in summis et aeternis quia imago luminis lumen est ut enim de spiritu non nisi spiritus et de uero uerum et de deo deus sic et de substantia substantia spiritus enim et uerus et deus substantia est omne autem quod est unicuique suum esse substantia est sed hoc esse quod dicimus aliud intelligi debet in eo quod est esse aliud uero in eo quod est ita esse ut unum sit substantiae aliud qualitatis sed ista sic in sensibilibus et in mundo at in diuinis et aeternis ista duo unum omne enim quod ibi simplex et hoc deus quod lumen quod optimum quod existentia quod uita quod intelligentia at de hoc et in aliis diximus omnia ergo ibi substantialiter simplicia inconnexa cum numero unum nec numero unum sed ante numerum unum id est ante unum quod est in numero hoc est plane simplex solum sine phantasia quod alterum unde quod inde nascitur imago non scissio nec effusio sed effulsio nec protensio sed apparentia nec germinatio potentiae quam potentiae actio ubi enim actio aut unde nisi in potentia atque ex potentia et quando aut ubi potentia nisi cum actione et in actione non ergo alterum in altero nec aliquando simile quia idem semper et quia effulgentia declaratur lumen uel actio declaratur potentia idcirco qui me uidet uidet et patrem et quia potentiam ipsam solam nemo uidet deum nemo uidit unquam et quoniam potentia cessans uita est et cessans intelligentia haec autem uita et intelligentia actio est si quis deum uiderit moriatur necesse est quia dei uita et intelligentia in semetipsa est non in actu omnis autem actus foris est hoc uero est nostrum uiuere quod foris est uiuere ergo est mors deum uidere nemo inquit unquam uidit et uixit simili enim simile uidetur omittenda igitur uita foris omittenda intelligentia si deum uidere uolumus et hoc nobis mors est ii quoniam autem haec uita et intelligentia est qui christus est per christum et nos omnia per ipsum est ergo et uita et intelligentia quare quia ista omnia motus et adiectio est nos ergo si sumus in christo domino per christum uidemus id est uitam ueram hoc est per imaginem ueram et quia ueram ergo eiusdem substantiae quia et in actione potentia est ibi ergo deum uidemus et hinc illud qui me uidet uidet deum quod uero de potentia actio ideo de patre filius ac de spiritu et quia de spiritu spiritus ideo de deo deus ergo de substantia eadem substantia ut supra docuimus potentia deus est id est quod primum existentiae uniuersale est esse quod secum id est in se uitam et intelligentiam habet magis autem ipsum quod est esse hoc est quod uita atque intelligentia motu interiore et in se conuerso est ergo motus in deo et ex hoc et actio unde dictum amen amen dico uobis non potest filius a semetipso facere aliquid si non uiderit patrem facientem quae enim ille facit eadem et filius facit similiter ergo et pater et facit et agit sed intus unde cum nullo eget extrinsecus semper plenum semper totum semper beatum est uerum quoniam uita atque intelligentia motus sunt omnis autem uita uiuificat omne uero quod uiuificatur foris est itemque intelligentia quod intelligit foris est et id quod intelligit intus tracta et uita ex intelligentia uel effulgente uel illuminante intelligit unde de deo atque ex eadem substantia est et substantia et uita et intelligentia itemque motus cum intus in se est idem est quod substantia qui cum inde spectat et ut foras emineat id est ut operetur atque agat hic partus est hic natalis et quia motus unus est unigenitus filius motus autem unus siue illa uita siue intelligentia etenim uitam motum esse necesse est uiuefacit enim omnis uita unde motus est uita qui siue in se existens atque in se conuersus substantia ipse sibi est siue foras spectat unde magis dicitur motus nam intus motus cessatio est uel mota cessatio cessansque motus debet enim deus utriusque cessationis dico et motus et parens esse et ipsa substantia quod societate et quadam forma ad utrumque fons est est simplex ipse et unus semperque unus ac solus et ut supra diximus totus qui cum in cessante motu accipitur atque intelligitur hoc est deus atque ipse pater est semper atque ex aeterno pater quia semper motus ex substantia et in substantia uel potius ipsa substantia qui cum foras spectat hoc est autem foras spectare motum uel motionem esse quod ipsum hoc illud est se uidere se intelligere ac nosse uelle cum autem se uidet geminus existit et intelligitur uidens et quod uidetur ipse qui uidet ipsum quod uidetur quia se uidet hoc est igitur foras spectans foris genitus uel existens ut quid sit intelligat ergo si foris est et si genitus filius et si filius unigenitus quia solus qui est omnis actus atque omnis et uniuersalis et unus est motus idem autem motusque substantia ergo et pater et filius una eademque substantia consubstantiale igitur id est iii omnia ergo filius ut omnia pater sed quia potentialiter prior est substantia quam actus ac motus prius autem ad uim dixi et ad causam quia motui causa susbtantia omnis enim motus in substantia ergo necessario generator est pater et item necessario omnia quae pater habet habet et filius omnia inquit quae habet pater mihi dedit et item pater ut ipse habet ex se uitam ita dedit filio ex se habere uitam ergo ut pater ita filius uita est et ex se uita ipsa est enim uita quae sibi et aliis est uis uiuendi non aliunde uita igitur motus et principalis motus et unus motus et a se motus et unigenitus motus hic est etenim uita est per quem uiuunt omnia et quia uita est ipse est per quem sunt facta omnia et in quem facta sunt omnia quia purgata omnia in uitam aeternam redeunt et omnia in ipso facta sunt quia quae facta sunt in ipso uita sunt nihil enim quod sit cui sit esse suum ex quo ipsi uita sit esse quod sit ergo in christo facta sunt omnia quia christus est uita autem nec coepit quia a se sibi semper est unde nunquam desinit et infinita semper est et per omnia et in omnibus usque a diuinis et a supracoelestibus ad usque coelestia coelosque omnes aethera aera humida atque terrena omniaque quae oriuntur e terra omniaque caetera ergo et corpus caroque nostra habet aliquid uitale omnisque materia animata est ut mundus existeret unde eruperunt iussu dei animalia in carne ergo inest uita id est uitae autem inest christus quare caro factus est unde non mirum quod misterio sumpsit carnem ut et carni et homini subueniret sed cum carnem sumpsit uniuersalem carnis sumpsit nam idcirco omnis carnis potestas in carne triumphauit et idcirco omni subuenit carni ut dictum est in isaia uidebit te omnis caro salutare dei et in libro psalmorum ad te omnis caro ueniet item et uniuersalem animae nam et animam habuisse manifestum cum idem saluator dixit tristis est anima usque ad mortem et item in psalmo non derelinques animam meam in inferno quod autem sumpserit uniuersalem animae his manifestum in ezechiele omnes animae sunt meae ut anima patris sic et anima filii item uniuersalis animae et ex hoc ostenditur quod et irascitur cum maledicit et arbori fici et dicit sodomis et gomorrhis in illa die commodius erit quam uobis sic etiam multis in locis item et cupit cum dicit pater si fieri potest transferatur a me hic calix ibi etiam ratiocinatur sed fiat potius uoluntas tua haec et alia multa sunt quibus ostenditur animae uniuersalis assumptus ergo homo totus et assumptus et liberatus est in isto enim omnia uniuersalia fuerunt uniuersalis caro anima uniuersalis et in crucem sublata atque purgata sunt per salutem deum uniuersalium omnium uniuersalem per ipsum enim omnia facta sunt qui est iesus christus deus et saluator et dominus noster amen iu igitur quae sunt quaeque esse possunt quaeue esse potuerunt ueluti semen ac potentia existendi sapientia ac uirtus omnium substantiarum de deo ad actiones omnes deus potentia patris actuque quo filius ipse cum patre unus deus est etenim cum sint istae existentiae uiuentes intelligentesque animaduertamus haec tria esse uiuere intelligere ita tria esse ut unum semper sint atque in eo quod est esse sed in eo quod est esse dico quod ibi est esse in hoc igitur esse hoc est uiuere hoc intelligere omnia substantialiter et unum subsistentia uiuere enim ipsum id est quod est esse neque enim in deo ut in nobis aliud est quod uiuit aliud uita quae efficit uiuere etenim si ponamus accipiamusque ipsum uitam esse atque existere quodque ei potentiae sit id ipsum sit ei esse clarum fiet unum atque idem nos accipere debere esse et uiuere haec ratio est uisque eadem intelligentiae est utique illi hoc ipsum ergo intelligere hoc est quod est ei esse idque esse quod est intelligere ipsum hoc intelligere intelligentia est esse ergo esse et uitae et intelligentiae est id est quod uita et intelligentia unum igitur quod uita et idem esse quod est intelligentia quod si haec in singulis atque in binis unum sequitur ut ipsum uiuere hoc sit quod intelligere nam si esse hoc est uiuere atque esse id quod intelligere fit unum uiuere atque intelligere cum sit illis unum quod est esse huc accedit quod ipsum esse nihil est aliud quam uiuere quod enim non uiuit ipsum esse ei deperit ut quamdiu quidque sit hoc sit ei suum uiuere unde commoritur esse cum uita sed nos cum de aeternis loquimur aliud uiuere accipimus sed hoc ipsum scire quod uiuas scire porro hoc est quod intelligere ergo scire intelligere est et scire quod uiuas hoc est uiuere id ergo erit intelligere quod uiuere quod si ita est ut unum sit uiuere et intelligere et cum unum sit esse quod est uiuere atque intelligere substantia unum subsistentia tria sunt ista cum enim uim ac significantiam suam habeant atque ut dicuntur et sunt necessario et sunt tria et tamen unum cum omne quod singulum est unum tria sint idque graecis ita dicitur hoc cum ita sit esse ut fundamentum est reliquis uiuere enim et intelligere ut secunda et posteriora ut natura quadam in eo quod est esse uelut inesse uideantur uel ex eo quod esse quodammodo ut extiterint atque in eo quod est suum esse illud primum ac fontanum esse seruauerint nunquam enim esse sine uiuere atque intelligere neque uiuere atque intelligere sine eo quod est esse iam probatum est u huius rei ad intelligentiam hoc sit exemplum ponamus uisum uel uisionem per se ui sua atque natura potentialiter existentem hoc est eius esse potentiam habentem uisiuam ad uidendum quod erit ius uidere et item potentiam habentem uidendo uisa quaeque discernere quod est contra intelligere haec si potentia sunt nihil aliud quam esse dicitur et manent et ut quieta sunt atque in se conuersa tantum ut sint operantur solum uisio uel uisus existentia et idcirco solum esse numeranda at cum eadem uisio operatione uidendi uti coeperit quasi progressione sui uisio quasi inquam non enim progreditur nec a se exit sed intentione ac uigore propriae potestatis quod est ei uiuere omnia quae sunt ei obuia uel quibus incurrendo obuia conspexerit cum officio uiuendi fungitur uita ipsius uisionis est quae motu operante uiuere indicat uisionem tantum in eo quod uidet puro uidendi sensu non discriminante nec diiudicante quod uidet quod quidem nos accipimus aestimatione ut opinemur uidere solum sine intelligentia cum autem uidere quod est uiuere uisioni uidere non sit nisi capiat comprehendatque quod uiderit simul ergo est et iudicare quod uiderit ergo in eo quod est uidere inest diiudicare neque enim si uiderit quomodocumque uiderit non diiudicauit illud ipsum uel quod uiderit ergo ut dicimus in eo quod est uidere est diiudicare in eo autem quod est esse uisionem inest uidere inconnexa igitur ac magis simplicia in eo quod sunt non aliud quam unum uisio uidere discernere quo pacto et in eo quod est discernere inest uidere et in eo quod est uidere inest esse uisione atque ut uere dicam non inest sed eo quod est uisio in eo est uidere atque discernere ita in singulis omnia uel unumquidque omnia unum ui extolle te igitur atque erige spiritus meus et uirtute qua a deo mihi es inspiratus agnosce deum intelligere difficile non tamen desperatum nam ideo nosse se uoluit ideo mundum et opera sua diuina constituit ut eum per ista omnia cerneremus certe qui eius filius qui imago qui forma est a se ad patrem intelligendi transitum dedit deum igitur in qua natura in quo genere in qua ui in qua potentia ponimus intelligimus aestimamus uel qua phantasia intelligentiae attingimus atque in eum prouehimur et cum intelligibilem esse dicimus certe insufflatione dei anima nobis atque ex eo pars in nobis est quae in nobis est maxima attingimus igitur cum eo quo inde sumus atque pendemus certe post saluatoris aduentum cum in saluatore ipsum deum uidimus cum ab eo docti atque instructi sumus cum ab eo sanctum spiritum intelligentiae magistrum accepimus quid aliud tantus intelligentiae magister dabit nisi deum