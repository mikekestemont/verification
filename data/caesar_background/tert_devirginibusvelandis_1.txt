proprium iam negotium passus meae opinionis latine quoque ostendam uirgines nostras uelari oportere ex quo transitum aetatis suae fecerint hoc exigere ueritatem cui nemo praescribere potest non spatium temporum non patrocinia personarum non priuilegium regionum ex his enim fere consuetudo initium ab aliqua ignorantia uel simplicitate sortita in usum per successionem corroboratur et ita aduersus ueritatem uindicatur sed dominus noster christus ueritatem se non consuetudinem cognominauit si semper christus et prior omnibus aeque ueritas sempiterna et antiqua res uiderint ergo quibus nouum est quod sibi uetus est haeresis non tam nouitas quam ueritas reuincit quodcumque aduersus ueritatem sapit hoc erit haeresis etiam uetus consuetudo ceterum suo uitio quis quid ignorat quod autem ignoratur fuit tam requirendum quam recipiendum quod agnoscitur regula quidem fidei una omnino est sola immobilis et irreformabilis credendi scilicet in uni cum deum omnipotentem mundi conditorem et filium eius iesum christum natum ex uirgine maria crucifixum sub pontio pilato tertia die resuscitatum a mortuis receptum in caelis sedentem nunc ad dexteram patris uenturum iudi care uiuos et mortuos per camis etiam resurrectionem hoc lege fidei manente cetera iam disciplinae et conuersationis admittunt nouitatem correctionis operante scilicet et proficiente usque in finem gratia dei quale est enim ut diabolo semper operante et adiciente cottidie ad iniquitatis ingenia opus dei aut cessauerit aut proficere destiterit cum propterea paraclitum miserit dominus ut quoniam humana mediocritas omnia semel capere non poterat paulatim dirigeretur et ordinaretur et ad perfectum perduceretur disciplina ab illo uicario domini spiritu sancto adhuc multa habeo loqui ad uos sed nondum potestis ea baiulare cum uenerit ille spiritus ueritatis deducet uos in omnem ueritatem et superuenientia renuntiabit uobis sed et supra de hoc eius opere pronuntiauit quae est ergo paracliti administratio nisi haec quod disciplina dirigitur quod scripturae reuelantur quod intellectus reformatur quod ad meliora proficitur nihil sine aetate est omnia tempus expectant denique ecclesiastes tempus inquit omni rei aspice ipsam creaturam paulatim ad fructum promoueri granum est primo et de grano frutex oritur et de frutice arbuscula enititur deinde rami et frondes inualescunt et totum arboris nomen expanditur inde germinis tumor et flos de germine soluitur et de flore fructus aperitur is quoque rudis aliquamdiu et informis paulatim aetatem suam dirigens eruditur in mansuetudinem saporis sic et iustitia nam idem deus iustitiae et creaturae primo fuit in rudimentis natura deum metuens dehinc per legem et prophetas promouit in infantiam dehinc per euangelium efferbuit in iuuentutem nunc per paracletum componitur in maturitatem hic erit solus a christo magister et dicendus et uerendus non enim ab se loquitur sed quae mandantur a christo hic solus antecessor quia solus post christum hunc qui receperunt ueritatem consuetudini anteponunt hunc qui audierunt usque non olim prophetantem uirgines contegunt sed nolo interim hunc morem ueritatis deputare consuetudo sit tantisper ut consuetudini etiam consuetudinem opponam per graeciam et quasdam barbarias eius plures ecclesiae uirgines suas abscondunt est et sub hoc caelo institutum istud alicubi ne qui gentilitati graecanicae aut barbaricae consuetudinem illam ascribat sed eas ego ecclesias proposui quas et ipsi apostoli uel apostolici uiri condiderunt et puto ante quosdam habent igitur et illae eandem consuetudinis auctoritatem tempora et antecessores opponunt magis quam posterae istae quid obseruabimus quid eligimus non possumus respuere consuetudinem quam damnare non possumus utpote non extraneam quia non extraneorum cum quibus communicamus scilicet ius pacis et nomen fraternitatis una nobis et illis fides unus deus idem christus eadem spes eadem lauacri sacramenta semel dixerim una ecclesia sumus ita nostrum est quodcumque nostrorum est ceterum diuidis corpus tam en hic sicut in omnibus uarie institutis et dubiis et incertis fieri solet adhibenda fuit examinatio quae magis ex duabus tam diuersis consuetudinibus disciplinae dei conueniret et utique ea deligenda quae uirginis includit soli deo notas quibus praeter quod a deo non ab hominibus captanda gloria est etiam ipsum bonum suum erubescendum est uirginem magis laudando quam uituperando confundas quia delicti durior frons est ab ipso et in ipso delicto impudentiam docta nam illam consuetudinem quae uirgines negat dum ostendit nemo probasset nisi aliqui talis quales uirgines ipsae tales enim oculi uolent uirginem uisam quales habet uirgo quae uideri uolet inuicem se eadem oculorum genera desiderant eiusdem libidinis est uideri et uidere tam sancti uiri est subfundi si uirginem uiderit quam sanctae uirginis si a uiro uisa sit sed nec inter consuetudines dispicere uoluerunt illi sanctissimi antecessores tamen tolerabilius apud nos ad usque proxime utrique consuetudini communicabatur arbitrio commissa res erat ut quaeque uoluisset aut tegi aut prostitui sicut et nubere quod et ipsum neque cogitur neque prohibetur contenta erat ueritas pacisci cum consuetudine ut tacite sub consuetudinis nomine frueretur se uel ex parte sed quoniam coeperat agnitio proficere ut per licentiam utriusque moris indicium melioris partis emergeret statim ille aduersarius bonorum multoque institutorum opus suum fecit ambiunt uirgines hominum aduersus uirgines dei nuda plane fronte temerarie in audaciam excitatae et uirgines uidentur quae aliquid a uiris petere possunt nedum tale factum ut scilicet aemulae earum tanto magis liberae quanto christi solius ancillae dedantur illis scandalizamur inquiunt quia aliter aliae incedunt et malunt scandalizari quam prouocari scandalum nisi fallor non bonae rei sed malae exemplum est aedificans ad delictum bonae res neminem scandalizant nisi malam mentem si bonum est modestia uerecundia fastidium gloriae soli deo captans placere agnoscant malum suum quae de tali bono scandalizantur quid enim si incontinentes dicant se a continentibus scandalizari et continentia reuocanda est et ne multinubi scandalizentur monogamia recusanda est cur non magis hae qu aerantur scandalo sibi esse petulantiam impudentiam ostentaticiae uirginitatis propter huiusmodi igitur capita nundinaticia trahantur uirgines sanctae in ecclesiam erubescentes quod cognoscantur in medio pauentes quod detegantur accersitae quasi ad stuprum non minus enim et hoc pati nolunt omnis publicatio uirginis bonae stupri passio est et tamen uim carnis pati minus est quia de officio naturae uenit sed cum spiritus ipse uiolatur in uirgine sublato uelamine didicit amittere quod tuebatur o sacrilegae manus quae dicatum deo habitum detrahere potuerunt quid peius aliquis persecutor fecisset si hoc a uirgine electum agnouisset denudasti puellam a capite et nota iam sibi uirgo non est alia est facta exsurge igitur ueritas exsurge et quasi de patientia erumpe nullam uolo consuetudinem defendas nam iam et illa consuetudine sub qua te fruebaris expugnatur te esse demonstra quae uirgines tegis ipsa scripturas tuas interpretare quas consuetudo non nouit si enim nosset numquam esset quatenus autem et de scripturis aduersus ueritatem argumentari consuetudo est statim opponitur nobis nullam mentionem uirginum ab apostolo factam ubi de uelamine praefinit sed tantum mulieres nominatas cum si uoluisset et uirgines tegi de uirginibus quoque cum mulieribus nominatis pronuntiasset quomodo illic inquit ubi de nuptiis tractat quid obseruandum sit etiam de uirginibus declarat itaque non contineri eas lege uelandi capitis ut non nominatas in hac lege immo ex hoc ue tari ue lari qua non iubentur quae neo nominantur sed et nos eandem argumentationem retorquemus qui enim sciebat in alias utriusque generis facere mentionem uirginis dico et mulieris id est non uirginis ex causa distinctionis in his in quibus non nominat uirginem non faciens distinctionem ostendit condicionis communionem ceterum potuit hic quoque constituere differentiam inter uirginem et mulierem sicut alibi dicit diuisa est mulier et uirgo igitur quas non diuisit tacendo in altera uniit nec tamen quia illic diuisa est et mulier et uirgo hic quoque patrocinabitur illa diuisio ut quidam uolunt quanta enim alibi dicta non ualent ubi dicta scilicet non sunt nisi si eadem sit causa quae alibi ut sufficiat semel dictum illa autem causa uirginis et mulieris longe diuisa est ab hac specie diuisa est inquit mulier et uirgo quare quoniam innupta id est uirgo cogitat ea quae sunt domini ut sit sancta et corpore et spiritu nupta autem id est non uirgo cogitat quomodo placeat uiro haec erit interpretatio diuisionis illius nullum habens locum in isto capitulo in quo neque de nuptiis neque de animo et cogitatu muliebri et uirginis pronuntiatum sed de capite uelando cuius nullam uolens esse disceptationem spiritus sanctus uno nomine mulieris etiam uirginem intelligi uoluit quam proprie non nominando a muliere non separauit et non separando coniunxit ei a qua non separauit nouum est nunc ergo principali uocabulo uti et cetera nihilominus in eo uocabulo intelligi ubi nulla est necessitas singillatim distinguendae uniuersitatis naturaliter compendium sermonis et gratum et necessarium est quoniam sermo laciniosus et onerosus et uanus est sic et generalibus uocabulis contenti sumus comprehendentibus in se specialium intellectum ergo iam de uocabulo ipso naturale uocabulum est femina naturalis uocabuli generale mulier generalis etiam speciale uirgo uel nupta uel uidua uel quot etiam aetatis nomina accedunt subiectum est igitur generali speciale quia generale prius est ut subcessiuum antecessiuo et portionale uniuersali in ipso intelligitur cui subicitur et in ipso significatur quia in ipso continetur sic nec manus nec pes nec ullum membrorum desiderat nominari corpore nominato et si mundum dixeris illic erit et caelum et quae in eo sol et luna et sidera et astra et terra et freta et omnis census elementorum omnia dixeris cum id dixeris quod ex omnibus constat sic et mulierem nominando quicquid est mulieris nominauit sed quoniam ita mulieris nomen usurpant ut non putent competere illud nisi ei soli quae uirum passa sit probari a nobis oportet proprietatem eius uocabuli ad sexum ipsum non ad gradum sexus pertinere quo communiter etiam uirgines censeantur cum hoc genus secundi hominis a deo factum est in adiutorium hominis femina illa statim mulier cognominata est adhuc felix adhuc digna paradiso adhuc uirgo uocabitur inquit mulier habes itaque nomen non dico iam uirgini commune sed proprium quod a principio uirgo sortita est sed ingeniose quidam de futuro uolunt dictum uocabitur mulier quasi quae hoc futura esset cum uirginitatem resignasset quoniam et adicit propterea relinquet homo patrem et matrem et conglutinabitur mulieri suae et erunt duo in carne una ostendant igitur primo uti s c it subtilitas ista si de futuro mulier cognominata est quod interea uocabulum acceperit non potest enim sine uocabulo praesentis qualitatis suae fuisse ceterum quale est ut quae in futurum uocaretur nomine designato in praesenti nihil cognominaretur omnibus animalibus adam nomina imposuit et nemini ex futura condicione sed ex praesenti institutione cui conditio quaecumque seruiret hoc appellata quod ex primordio uoluit quid ergo tunc uocabatur atquin quotienscumque in scriptura nominatur mulier appellatur antequam nupta et numquam uirgo cum uirgo hoc nomen tum unum illi fuit et quando nihil prophetico modo dictum est nam cum scriptura refert fuisse nudos duos adam et mulierem eius nec hoc de futuro sapit quasi mulierem dixerit eius in praesagio uxoris sed quoniam et innupta illius mulier ut de substantia eius hoc inquit os ex ossibus meis et caro ex carne mea uocabitur mulier hinc ergo tacita conscientia naturae ipsa diuinitas animae in usum sermonis eduxit nescientibus hominibus sicut et alia multa quae ex scriptura fieri et dici solere alibi poterimus ostendere uti mulieres nostras dicamus uxores quamquam et improprie quaedam loquamur nam et graeci qui magis uocabulo mulieris in uxore utuntur alia habent propria uocabula uxoris sed malo hunc usum ad scripturae testimonium deputare ubi enim duo in unam carnem efficiuntur per matrimonii nexum caro ex carne et os ex ossibus uocatur secundum originem mulier eius ex cuius substantia incipit censeri facta uxor ita mulier non natura nomen est uxoris sed uxor condicione nomen est mulieris denique mulier et non uxor dici potest non mulier autem uxor dici non potest quia nec esse constituto igitur nomine nouae feminae quod est mulier et explicito quod prius fuit id est nomine assignato conuertit iam ad propheticam rationem uti diceret propter hanc relinquet homo patrem et matrem adeo separatum est nomen a prophetia quantum et ab ipsa persona ut non utique de ipsa eua dixerit sed in illas feminas futuras quas in matrice generis feminini nominarit alioquin non adam relicturus erat patrem et matrem quos non habebat propter euam ergo non ad euam pertinet quia nec ad adam quod prophetice dictum est de maritorum enim condicione praedictum qui ob mulierem parentes suos erant relicturi quod in euam cadere non potuit quia nec in adam si ita res est apparet non propter futurum mulierem cognominatam ad quam futurum non pertinebat eo accedit quod ipse rationem eius nominis edidit cum enim dixisset uocabitur mulier quoniam ex uiro suo sumpta est et ipso adhuc uirgine sed dicemus et de uiri nomine suo loco nemo itaque nomen ad prophetiam interpretetur quod ex alia significatione deductum est praesertim cum appareat ubi de futuro nomen acceperit illic scilicet ubi eua cognominatur personali iam uocabulo quia naturale praecesserat si enim eua mater uiuentium est ecce ex futuro cognominatur ecce uxor et non uirgo praenuntiatur hoc erit uocabulum nupturae ex nupta enim mater ita hic quoque ostenditur non de futuro mulierem tunc nominatam quae postmodum acceptura erat futurae condicionis suae nomen responsum satis est ad hanc partem uideamus nunc si et apostolus formam uocabuli istius secundum genesim obseruat sexui deputans illuc sic mulierem uocans uirginem mariam quemadmodum et genesis euam scribens enim ad galatas misit inquit deus filium suum factum ex muliere quam utique uirginem constat fuisse licet hebion resistat agnosco et angelum gabrielem ad uirginem missum sed cum benedicit illam inter mulieres non inter uirgines deputat benedicta tu inter mulieres sciebat et angelus mulierem etiam uirginem dici sed et ad haec duo ingeniose quidam respondisse sibi uisus est quoniam quidem desponsata est maria idcirco et ab angelo et ab apostolo mulierem pronuntiatam desponsata enim quodammodo nupta tamen inter quodammodo et uerum satis interest dumtaxat hoc in loco nam alibi ita sane habendum est nunc uero non quasi iam nuptam mulierem mariam pronuntiauerunt sed quasi nihilominus feminam etiamsi non sponsam quasi hoc a primordio dictam illud enim praeiudicet necesse est a quo forma descendit ceterum quod pertineat ad hoc capitulum si hic desponsatae adaequatur ut ideo mulier dicta sit maria non qua femina sed qua maritata iam ergo christus non ex uirgine natus est quia ex desponsata quae uirgo esse desierit hoc nomine quod si ex uirgine natus est licet ex desponsata tamen integra agnosce mulierem etiam uirginem etiam integram dici hic certe nihil prophetice dictum uideri potest ut futuram mulierem id est nuptam apostolus nominarit dicendo factum ex muliere non enim poterat posteriorem mulierem nominare de qua christus nasci non habebat id est uirum passam sed illam quae erat praesens quae erat uirgo et mulier uocabatur post uocabuli huius proprietatem secundum primordii formam uirginis et ita uniuerso mulierum generi defensam conuertamus ad ipsas iam rationes recensendas per quas apostolus docet uelari feminam oportere an eadem etiam uirginibus competa n t ut ex hoc quoque uocabuli communio inter uirgines et non uirgines constet dum eaedem uelaminis causae in utraque parte deprehenduntur si caput mulieris uir est utique et uirginis de qua fit mulier illa quae nupsit nisi si uirgo tertium genus est monstruosum aliquod sui capitis si mulieri turpe est radi siue tonderi utique et uirgini proinde uiderit saeculum aemulum dei si ita uirgini caesum capillum decori mentitur quemadmodum et puero permissum ergo cui aeque non conuenit radi siue tonderi aeque conuenit operiri si gloria uiri est mulier quanto magis uirgo quae et sibi gloria est si mulier ex uiro et propter uirum costa illa adae uirgo primum fuit si mulier