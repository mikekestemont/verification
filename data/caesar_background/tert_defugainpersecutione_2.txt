aut fugere si fugere quomodo pati si pati quomodo fugere iam uero quanta inaequalitas sententiarum iubentis fugere et inuitantis ad passionem quae contraria m fugae quae qui confessus fuerit me et ego confitebor illum coram patre meo quomodo confitebitur fugiens quomodo fugiet confitens qui mei confusus fuerit et ego confundar eius coram patre meo deuito passionem confundo r confessionem felices qui persecutionem passi fuerint causa nominis mei infelices ergo qui fugiendo ex praecepto non erunt passi qui sustinuerit in finem iste saluabitur quid ergo me iubens fugere uis in finem sustinere tanta diuersitas sententiarum si non congruit diuinae grauitati apparet ex his quoque praeceptum fugae suam tunc habuisse rationem quam ostendimus sed infirmitatem inquit quorundam prospiciens dominus per suam humanitatem nihilominus et portum fugae demonstrauit non enim idoneus erat etiam sine fuga tam turpi et indigno et seruili praesidio saluos facere in persecutione quos sciret infirmos atquin non fouet sed recusat semper infirmos primum docens non fugiendos esse persecutores sed potius non timendos nolite timere eos inquit qui corpus occidunt animae autem nihil ualent facere sed timete eum qui et corpus et animam perdere potest in gehennam atque exinde quae timidis praefinit qui pluris fecerit animam suam quam me non est me dignus et qui non tollit crucem suam et sequitur me non potest esse meus discipulus postremo in apocalipsin non fugam timidis offert sed inter ceteros reprobos particulam in stagnum sulphuris et ignis quod est mors secunda refugit et ipse uim interdum sed eadem ratione qua apostolis fugere praeceperat donec scilicet doctrinam suam impleret qua consummata non dico stetit sed nec auxilium a patre angelorum exercituum desiderauit increpito etiam petri gladio professus quidem et ipse est animam anxiam usque ad mortem et carnem infirmam ut tibi ostenderet primo in se utramque substantiam humanam fuisse ex proprietate anxietatis animae et imbecillitatis carnis ne aliam ut quidam nunc induxerunt aut carnem aut animam christi interpretareris dehinc ut demonstratis condicionibus earum scires illas nihil ualere per semetipsas sine spiritu et ideo praeponit spiritus promptus ut utramque condicionem substantiae utriusque respiciens intelligas in te esse etiam fortitudinem spiritus quomodo et infirmitatem carnis ac iam hinc scias quid unde facias et quid cui subieias infirmum scilicet forti ne ut nunc facis de carnis quidem infirmitate causeris de spiritus autem firmitate dissimules postulauit et ipse a patre si fieri posset transiret ab illo calix passionis postula et tu sed stans ut ille sed postulans tantum sed subiungens et reliqua uerum non quod ego uolo sed quod tu fugiens autem quomodo hoc postulabis ipse tibi calicis praestans translationem nec quod pater uult faciens sed quod tu omnia apostoli secundum deum utique docuerunt omnia euangelizare uoluerunt ubi illos ostendis praeceptum fugiendi de ciuitate in ciuitatem restaurasse quia nec potuissent tale quid constituere tam contrarium exemplis suis ut fugam mandarent qui cum maxime de uinculis uel insulis quibus ob confessionem non ob fugam nominis continebantur ad ecclesias scribebant infirmos sustineri iubet paulus utique enim non fugientes quomodo enim sustinebantur absentes at patientia dicit sustinendos si cum per infirmitatem fidei suae offenderint sic et pusillanimes consolari non tamen in fugam mitti sed et cum admonet ne locum malo demus non fugae suggerit consilium sed iracundiae docet temperamentum et si redimendum tempus dicit quia dies nequam sunt non per fugam sed per sapientiam conuersationis lucrari nos uult commeatum ceterum qui fulgere nos iubet uelut filios lucis non iubet fuga abscondi ut filios tenebrarum stare immobiles praecipit utique nec fuga mobiles et accinctos in fugam an in occursum euangelii arma quoque demonstrat quae fugituris non essent necessaria inter quae et clipeum quo possitis tela diaboli extinguere resistentes sine dubio et excipientes omnem uim illius proinde et iohannes pro fratribus quoque animas ponendas docet nedum pro domino hoc a fugientibus non potest adimpleri denique memor apocalipsis suae in qua timidorum exitum audierat de suo sensu admonet et ipse timorem reiciendum timor inquit non est in dilectione sed enim perfecta dilectio foras mittit timorem quia timor supplicamentum habet utique ignem stagni qui autem timet non est perfectus in dilectione dei scilicet porro quis fugiet persecutionem nisi qui timebit quis timebit nisi qui non amabit spiritum uero si consulas quid magis sermone illo spiritus probat namque omnes paene ad martirium exhortantur non ad fugam ut et illius commemoremur publicaris inquit bonum tibi est qui enim non publicatur in hominibus publicatur in domino ne confundaris iustitia te producit in medium quid confunderis laudem ferens potestas fit cum conspiceris ab hominibus sic et alibi nolite in lectulis nec in aborsibus et febribus mollibus optare exire sed in martiriis uti glorificetur qui est passus pro uobis sed omissis quidam diuinis exhortationibus illum magis graecum uersiculum saecularis sententiae sibi adhibent qui fugiebat rursus sibi proeliabitur ut et rursus forsitan fugiat et quando uincet qui cum fugerit uictus est bonum militem christo imperatori suo praestat qui tam plene ab apostolo armatus ut tubam perseoutionis audit a d diem deserit persecutionis respondebo et ego de saeculo aliquid usque adeone mori miserum est moriatur quoquo modo aut uictus aut uictor nam etsi negando ceciderit cum tormentis tamen proeliatus malo miserandum quam erubescendum pulcrior est miles in pugna proelio amissus quam in fuga saluus times hominem christiane quem timeri oportet ab angelis siquidem angelos iudicaturus es quem timeri oportet a daemoniis siquidem et in daemonas accepisti potestatem quem timeri oportet ab uniuerso mundo siquidem et in te mundus iudicatur christum indutus es siquidem in christum tinctus es qui fugis diabolum depretiasti christum qui in te est fugitiuum cum diabolo te reddidisti sed dominum fugiens exprobras omnibus fugitiuis sui s uanitatem consilii fugerat et quidam animosus prophetes dominum traiecerat ab ioppen tarsum quasi et a deo transfretaret sed illum non dico in mari et in terra uerum in uterum etiam bestiae inuenit in quo nec mori per triduum potuit nec uel sic deum euadere quanto melius dei seruus qui siue iniquitatis dominum timens non fugit eum sed potius contemnit confidens scilicet de tutela domini siue deum reformidat quanto magis sub oculis eius astitit dicens dominus est potens est omnia illius sunt ubi fuero in manu illius sum faciat quod uult non discedo et si perire me uolet ipse me perdat dum me ego illi seruo malo inuidiam ei facere per uoluntatem ipsius pereundo quam bilem per meam euadendo haec sentire et facere omnem seruum dei oportet etiam minoris loci ut maioris fieri possit si quem gradum in persecutionis tolerantia ascenderit sed cum ipsi auctores id est ipsi diaconi et presbiteri et episcopi fugiunt quomodo laicus intelligere poterit qua ratione dictum fugite de ciuitate in ciuitatem itaque cum duces fugiunt quis de gregario numero sustinebit ad gradum in acie figendum suadere certe quidem bonus pastor animam pro pecoribus ponit ut moises non domino adhuc christo reuelato et iam in se figurato ait si perdis hunc populum inquit et me pariter cum eo disperde ceteram christo confirmante figuras suas malus pastor est qui uiso lupo fugit et pecora diripienda derelinquit proicietur de uilla pastor huiusmodi detinebuntur illi mercedes missionis suae in compensatione immo et de priore peculio eius exigetur detrimenti dominici restitutio etenim qui habet dabitur ei ab eo autem qui non habet etiam quod uidetur habere auferetur sic zacharias comminatur exurge rhomphaea in pastores et euellite oues et superducam manum meam in pastores in quos et ezechiel et hieremias isdem minis perorant quod non tantum de pecoribus improbe uescantur pascentes potius semetipsos uerum et dispersam gregem faciant et in praedam esse omnibus bestiis agri dum non est pastor illis quod numquam magis fit quam cum in persecutione ecclesia destituitur a clero si et spiritum quis agnouerit audiet fugitiuos denotantem porro si eos qui gregi praesunt fugere cum lupi irruunt nec decet immo nec licet qui enim talem pastorem malum pronuntiauit utique damnauit omne autem quod damnatur illicitum factum est sine dubio ideo praepositos ecclesiae in persecutione fugere non oportebit ceterum si grex fugere deberet non debere t praepositos gregis stare sine causa staturos ad tutelam gregis quam grex non desiderat scilicet ex licentia fugae quod pertineat frater ad tuum problema habes sententiae nostrae responsionem et exhortationem porro si quis quaerit an persecutio fugienda sit sequentem quoque quaestionem iam prospiciat necesse est an si fugienda non est redimenda certe sit ultro igitur et de hoc tibi suggeram definiens persecutionem quam constat non esse fugiendam proinde nec redimendam pretium interest ceterum sicut fuga redemptio gratuita est ita redemptio nummaria fuga est certe et huius timiditatis consilium est quod times redimis ergo fugis pedibus stetisti nummis curristi hoc ipsum quod ex redemptione stetisti fugisti ut autem redimas hominem tu nummis quem ex sanguine suo redemit christus quam indignum deo et dispositionis eius qui filio suo non pepercit pro te ut fieret pro nobis maledictum quia maledictus qui pependerit in ligno qui tamquam ouis ad uictimam ductus est et tamquam agnus ante tondentem sic non aperuit os sed posuit dorsum suum in flagella maxillas autem in palmas et faciem non auertit a sputaminibus et inter iniquos deputatus est et traditus est in mortem mortem autem crucis totum hoc ut nos a peccatis lucraretur sol cessit die m emptionis nostrae apud inferos remancipatio nostra est et stipulatio nostra in caelis subleuatae sunt portae sempiternae ut introiret rex gloriae dominus uirtutum hominem de terris immo ab inferis mercatus in caelos quis est nunc qui aduersus illum reluetatur immo depretiat mercedem eius tam magno comparatam pretiosissimo scilicet sanguine agni immaculati iam ergo melius fugere quam fieri uiliorem si non tanto sibi constabit homo quanti constitit domino et dominus quidem illum redemit ab angelis munditenentibus potestatibus a spiritalibus nequitiae a tenebris huius aeui a iudicio aeterno a morte perpetua tu autem pro eo pacisceris cum delatore uel milite uel furunculo aliquo praeside sub tunica et sinum quod aiunt ut furtiuo quem coram toto mundo christus emit immo et manumisit hunc ergo liberam pretio aestimabis et pretio possidebis nisi eodem quanto ut diximus domino constitit sanguine suo scilicet ut quid ergo de homine christum redimis in homine in quo christus est non aliter et simon facere temptauit cum pecuniam apostolis obtulit pro spiritu christi audiet ergo et iste qui se redimens christi spiritum redemit pecunia tua tecum sit in interitum quoniam gratiam dei pretio consequendam putasti quis talem non ut abnegatorem spernat quid enim dicit ille concussor da mihi pecuniam certe ne eum tradat siquidem non aliud uenditat quam quod praestaturus est praemio tuo cum das utique ne tradaris uoluisti non traditus autem traduci habebas ergo dum nolendo tradi non uis traduci nolendo negasti te esse quod traduci noluisti immo inquis dum nolo traduci quod sum confessus id esse quod nolo traduci id est christianum potes itaque te martirem uindicare si constanter ostendis se christum redimens non ostendit apud unum si forte confessus es ergo et apud plures nolendo confiteri negasti ipsa salus iudicabit hominem excidisse dum euadit excidit ergo qui maluit euasisse negatio est etiam martirii recusatio christianus pecunia saluus est et in hoc nummos habet ne patiatur dum aduersus deum erit diues at enim christus sanguine fuit diues pro illo felices itaque pauperes quia illorum inquit est regnum caelorum qui animam solam in confiscato habent si non possumus deo seruire et mammonae possumus et a deo redimi et a mammona quis enim magis seruiet mammonae quam quem mammonas redemit postremo quo exemplo uteris in redemptionem traditionis apostoli tractantes persecutionibus agitati quando se pecunia liberauerunt quae illis utique non deerat ex praediorum pretiis ad pedes eorum depositis certe multis locupletibus credentibus uiris ac feminis qui his etiam refrigeria subministrabant quando onesiphorus aut aquila aut stephanas hoc modo eis in persecutionem succurrerunt paulus quidem cum felix praeses pecunias accepturum se pro eo a discipulis sperasset de quo et ipse in secreto tractauit cum ipso neque ipse pro se neque discipuli pro eo numerauerunt illi utique discipuli qui flentes quod naeque hierosolimam tendere perseueraret et persecutiones praedicatas illic non praecaueret postremo inquiunt fiat uoluntas dei quae ista uoluntas utique ut pateretur pro nomine domini non ut redimeretur oportet enim quomodo christus animam suam posuit pro nobis ita fieri pro eo et a nobis nec tantum pro ipso immo etiam pro fratribus propter ipsum quod et iohannes docens non et pro fratribus numerandum sed moriendum potius pronuntiauit nihil interest si quem christianum redimere non debeas alium an te et adeo uoluntas dei sic est aspice regnorum et imperiorum utique a deo dispositum statum in cuius manu cor regis tanta cotidie aerario augendo prospiciuntur remedia censuum uectigalium collationum stipendiorum nec umquam tamen usque adhuc ex christianis tale aliquid prospectum est sub aliqua redemptione capitis et sectae redigendis cum tantae multitudinis nemini ignotae fructus ingens meti posset sanguine empti sanguine numerati nullum nummum pro capite debemus quia caput nostrum christus est non decet christum pecunia constare quomodo et martiria fieri possent in gloriam domini si tributo licentiam sectae compensaremus itaque qui eam praemio paciscitur dispositioni diuinae aduersatur cum igitur nihil nobis caesar indixerit in hunc modum stipendiariae sectae sed nec indictum umquam tale quid possit antichristo iam instante et in sanguinem non in pecunias hiante christianorum quomodo mihi proponere potest scripturam esse reddite quae sunt caesaris caesari miles me uel delator uel inimicus concutit nihil caesari exigens immo contra fas faciens cum christianum legibus humanis reum mercede dimittit alius denarius quem caesari debeo qui ad eum pertinet de quo tunc agebatur tributarius tributariis scilicet non a liberis debitus aut quomodo reddam quae sunt dei deo utique proinde imaginem et monetam ipsius inscriptam nomine eius id est hominem christianum quid autem deo debeo sicut denarium caesari nisi sanguinem quem pro me filius fudit ipsius quodsi deo quidem hominem et sanguinem meum debeo nunc uero in eo sum tempore ut quod deo debeo expostuler utique fraudem deo facio id agens ne quod debeo soluam bene obseruaui praeceptum caesari reddens quae sunt caesaris deo uero quae sunt dei abnegans sed et omni petenti me dabo in causa elimosinae non in concussurae petenti inquit porro qui incutit non petit qui comminatur si non acceperit non postulat sed extorquet non elimosinam expectat qui non miserandus sed timendus uenit dabo igitur misericordiae non timiditatis meae nomine ubi qui accepit deum honorat et benedictionem mihi reddit non ubi amplius et benefactum praestitisse se credit et praedam suam aspiciens dicit de reatu tascam et inimicum sed etsi inimicitiae et alios habent titulos non tamen dixit traditorem aut persecutorem aut concussorem nam huic quanto magis carbones aceruabo super caput si non me redemero proinde inquit qui tibi tunicam sustulerit uel etiam pallium concede ad eum pertinet qui rem non qui fidem meam eripere quasierit concedam et pallium nil ominanti traditionem si minatus fuerit etiam tunicam reposcam omnium iam nunc dominicarum sententiarum suae sunt et causae et regulae termini non in infinitum nec ad omnia spectant atque adeo omni petenti dari iubet ipse signum petentibus non dat alioquin si omnibus passim petentibus dandum putas tu mihi uideris non dico uinum febricitanti sed etiam uenenum aut gladium mortem desideranti daturus facite autem uobis amicos de mammona quomodo intelligendum sit parabola praemissa te doceat ad populum iudaicum dictum qui commissam sibi rationem domini cum male administrasset deberet de mammonae hominibus quod nos eramus amicos sibi potius prospicere quam inimicos