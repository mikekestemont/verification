scio ego quam difficile atque asperum factu sit consilium dare regi aut imperatori postremo cuiquam mortali cuius opes in excelso sunt quippe quum et illis consultorum copiae adsint neque de futuro quisquam satis callidus satisque prudens sit quinetiam saepe praua magis quam bona consilia prospere eueniunt quia plerasque res fortuna ex lubidine sua agitat sed mihi studium fuit adolescentulo rempublicam capessere atque in ea cognoscenda multam magnamque curam habui non ita uti magistratum modo caperem quem multi malis artibus adepti erant sed etiam uti rempublicam domi militiaeque quantumque armis uiris opulentia posset cognitam haberem itaque mihi multa cum animo agitanti consilium fuit famam modestiamque meam post tuam dignitatem habere et cuius rei lubet periculum facere dum quid tibi ex eo gloria accederit idque non temere aut fortuna tua decreui sed quia in te praeter ceteras artem unam egregie mirabilem comperi semper tibi maiorem in aduorsis quam in secundis rebus animum esse sed per deos immortales illa res clarior est quod et prius defessi sint homines laudando atque admirando munificentiam tuam quam tu faciendo quae gloria digna essent ii equidem mihi decretum est nihil ego quae uisa sunt de republica tibi scripsi quia mihi consilium et ingenium meum amplius aequo probaretur sed inter labores militiae interque proelia uictorias imperium statui admonendum te de negotiis urbanis namque tibi si id modo in pectore consilii est uti te ab inimicorum impetu uindices quoque modo contra aduorsum consulem beneficia populi retineas indigna uirtute tua cogites sin in te ille animus est qui iam a principio nobilitatis factionem disturbauit plebem romanam ex graui seruitute in libertatem restituit in praetura inimicorum arma inermis disiecit domi militiaeque tanta et tam praeclara facinora fecit uti ne inimici quidem queri quidquam audeant nisi de magnitudine tua quin accipe tu ea quae dicam de summa republica quae profecto aut tu uera inuenies aut certe haud procul a uero iii sed quoniam cn pompeius aut animi prauitate aut quia nihil eo maluit quam quod tibi obesset ita lapsus est ut hostibus tela in manus iaceret quibus ille rebus rempublicam conturbauit eisdem tibi restituendum est primum omnium summam potestatem moderandi de uectigalibus sumtibus iudiciis senatoribus paucis tradidit plebem romanam cuius antea summa potestas erat ne aequis quidem legibus in seruitute reliquit iudicia tametsi sicut antea tribus ordinibus tradita sunt tamen iidem illi factiosi regunt dant adimunt quae lubet innocentes circumueniunt suos ad honorem extollunt non facinus non probrum aut flagitium obstat quo minus magistratus capiant quod commodum est trahunt rapiunt postremo tanquam urbe capta lubidine ac licentia sua pro legibus utuntur ac me quidem mediocris dolor angeret si uirtute partam uictoriam more suo per seruitium exerceret sed homines inertissumi quorum omnis uis uirtusque in lingua sita est forte atque alterius socordia dominationem oblatam insolentes agitant nam quae seditio ac dissensio ciuilis tot tamque illustres familias ab stirpe auertit aut quorum unquam uictoria animus tam praeceps tamque immoderatus fuit iu lucius sulla cui omnia in uictoria lege belli licuerunt tametsi supplicio hostium partes suas muniri intellegebat tamen paucis interfectis ceteros beneficio quam metu retinere maluit at hercule nunc cum catone lucio domitio ceterisque eiusdem factionis quadraginta senatores multi praeterea cum spe bona adolescentes sicuti hostiae mactati sunt quum interea importunissuma genera hominum tot miserorum ciuium sanguine satiari nequiuerunt non orbi liberi non parentes exacta aetate non gemitus uirorum luctus mulierum immanem eorum animum inflexit qui acerbius in dies male faciundo ac dicundo dignitate alios alios ciuitate euersum irent nam quid ego de te dicam cuius contumeliam homines ignauissumi uita sua commutare uolunt scilicet neque illis tantae uoluptati est tametsi insperantibus accidit dominatio quanto moerori tua dignitas quin optatius habent ex tua calamitate periculum libertatis facere quam per te populi romani imperium maxumum ex magno fieri quo magis tibi etiam atque etiam animo prospiciendum est quonam modo rem stabilias communiasque mihi quidem quae mens subpetit eloqui non dubitabo ceterum tui erit ingenii probare quae uera atque utilia factu putes u in duas partes ego ciuitatem diuisam arbitror sicut a maioribus accepi in patres et plebem antea in patribus summa auctoritas erat uis multo maxuma in plebe itaque saepius in ciuitate secessio fuit semperque nobilitatis opes deminutae sunt et ius populi amplificatum sed plebes eo libere agitabat quia nullius potentia super leges erat neque diuitiis aut superbia sed bona fama factisque fortibus nobilis ignobilem anteibat humillumus quisque in armis aut militia nullius honestae rei egens satis sibi satisque patriae erat sed ubi eos paullatim expulsos agris inertia atque inopia incertas domos habere subegit coepere alienas opes petere libertatem suam cum republica uenalem habere ita paullatim populus qui dominus erat et cunctis gentibus imperitabat dilapsus est et pro communi imperio priuatim sibi quisque seruitutem peperit haec igitur multitudo primum malis moribus imbuta deinde in artes uitasque uarias dispalata nullo modo inter se congruens parum mihi quidem idonea uidetur ad capessendum rempublicam ceterum additis nouis ciuibus magna me spes tenet fore ut omnes expergiscantur ad libertatem quippe quum illis libertatis retinendae tum his seruitutis amittendae cura orietur hos ego censeo permixtos cum ueteribus nouos in coloniis constituas ita et res militaris opulentior erit et plebes bonis negotiis impedita malum publicum facere desinet ui sed non inscius neque imprudens sum quum ea res agetur quae saeuitia quaeue tempestates hominum nobilium futurae sint quum indignabuntur omnia funditus misceri antiquis ciuibus hanc seruitutem imponi regnum denique ex libera ciuitate futurum ubi unius munere multitudo ingens in ciuitatem peruenerit equidem ego sic apud animum meum statuo malum facinus in se admittere qui incommodo reipublicae gratiam sibi conciliet ubi bonum publicum etiam priuatim usui est id uero dubitare adgredi socordiae atque ignauiae duco marco liuio druso semper consilium fuit in tribunatu summa ope niti pro nobilitate neque ullam rem in principio agere intendit nisi illi auctores fierent sed homines factiosi quibus dolus atque malitia fide cariora erant ubi intellexerunt per unum hominem maxumum beneficium multis mortalibus dare uidelicet et sibi quisque conscius malo atque infido animo esse de marco liuio druso iuxta ac de se existumauerunt itaque metu ne per tantam gratiam solus rerum potiretur contra eum nixi sua ipsius consilia disturbauerunt quo tibi imperator maiore cura fideque amici et multa praesidia paranda sunt uii hostem aduorsum obprimere strenuo homini haud difficile est occulta pericula neque facere neque uitare bonis in promtu est igitur ubi eos in ciuitatem adduxeris quoniam quidem reuocata plebes erit in ea re maxume animum excercitato uti colantur boni mores concordia inter ueteres et nouos coalescat sed multo maxumum bonum patriae ciuibus tibi liberis postremo humanae genti pepereris si studium pecuniae aut sustuleris aut quoad res feret minueris aliter neque priuata res neque publica neque domi neque militiae regi potest nam ubi cupido diuitiarum inuasit neque disciplina neque artes bonae neque ingenium ullum satis pollet quin animus magis aut minus mature postremo tamen subcumbit saepe iam audiui qui reges quae ciuitates et nationes per opulentiam magna imperia amiserint quae per uirtutem inopes ceperant id adeo haud mirandum est nam ubi bonus deteriorem diuitiis magis clarum magisque acceptum uidet prime aestuat multaque in pectore uoluit sed ubi gloria honorem magis in dies uirtutem opulentia uincit animus ad uoluptatem a uero deficit quippe gloria industria alitur ubi eam demseris ipsa per se uirtus amara atque aspera est postremo ubi diuitiae clarae habentur ibi omnia bona uilia sunt fides probitas pudor pudicitia nam ad uirtutem una et ardua uia est ad pecuniam qua quique lubet nititur et malis et bonis rebus ea creatur ergo in primis auctoritatem pecuniae demito neque de capite neque de honore ex copiis quisquam magis aut minus iudicauerit sicut neque praetor neque consul ex opulentia uerum ex dignitate creetur sed de magistratu facile populi iudicium fit iudices a paucis probari regnum est ex pecunia legi inhonestum quare omnes primae classis iudicare placet sed numero plures quam iudicant neque rhodios neque alias ciuitates unquam suorum iudiciorum poenituit ubi promiscue diues et pauper ut cuique fors tulit de maxumis rebus iuxta ac de minumis disceptat sed de magistratibus creandis haud mihi quidem absurde placet lex quam caius gracchus in tribunatu promulgauerat ut ex confusis quinque classibus sorte centuriae uocarentur ita coaequati dignitate pecunia uirtute anteire alius alium properabit uiii haec magna remedia contra diuitias statuo nam perinde omnes res laudantur atque adpetuntur ut earum rerum usus est malitia praemiis excercetur ubi ea demseris nemo omnium gratuito malus est ceterum auaritia bellua fera immanis intoleranda est quo intendit oppida agros fana atque domos uastat diuina cum humanis permiscet neque exercitus neque moenia obstant quominus ui sua penetret fama pudicitia liberis patria atque parentibus cunctos mortales spoliat uerum si pecuniae decus ademeris magna illa uis auaritiae facile bonis moribus uincetur atque haec ita sese habere tametsi omnes aequi atque iniqui memorent tamen tibi cum factione nobilitatis haud mediocriter certandum est cuius si dolum caueris alia omnia in procliui erunt nam hi si uirtute satis ualerent magis aemuli bonorum quam inuidi essent quia desidia et inertia et stupor eos atque torpedo inuasit strepunt obtrectant alienam famam bonam suum dedecus existumant ix sed quid ego plura quasi de ignotis memorem marci bibuli fortitudo atque animi uis in consulatum erupit hebes lingua magis malus quam callidus ingenio quid ille audeat cui consulatus maxumum imperium maxumo dedecori fuit an lucii domitii magna uis est cuius nullum membrum a flagitio aut facinore uacat lingua uana manus cruentae pedes fugaces quae honeste nominari nequeant inhonestissuma unius tamen marci catonis ingenium uersutum loquax callidum haud contemno parantur haec disciplina graecorum sed uirtus uigilantia labos apud graecos nulla sunt quippe quum domi libertatem suam per inertiam amiserint censesne eorum praeceptis imperium haberi posse reliqui de factione sunt inertissumi nobiles in quibus sicut in statua praeter nomen nihil est additamenti lucius postumius et marcus fauonius mihi uidentur quasi magnae nauis superuacua onera esse ubi salui peruenere usui sunt si quid aduorsi coortum est de illis potissumum iactura fit quia pretii minumi sunt nunc quoniam sicut mihi uideor de plebe renouanda corrigendaque disserui de senatu quae tibi agenda uidentur dicam x postquam mihi aetas ingeniumque adoleuit haud ferme armis atque equis corpus exercui sed animum in litteris agitaui quod natura firmius erat id in laboribus habui atque ego in ea uita multa legendo atque audiendo ita comperi omnia regna item ciuitates nationes usque eo prosperum imperium habuisse dum apud eos uera consilia ualuerunt ubicumque gratia timor uoluptas ea corrupere post paullo imminutae opes deinde ademtum imperium postremo seruitus imposita est equidem ego sic apud animum meum statuo cuicumque in sua ciuitate amplior illustriorque locus quam aliis est ei magnam curam esse reipublicae nam ceteris salua urbe tantummodo libertas tuta est qui per uirtutem sibi diuitias decus honorem pepererunt ubi paullum inclinata respublica agitari coepit multipliciter animus curis atque laboribus fatigatur aut gloriam aut libertatem aut rem familiarem defensat omnibus locis adest festinat quanto in secundis rebus florentior fuit tanto in aduorsis asperius magisque anxie agitat igitur ubi plebes senatui sicuti corpus animo obedit eiusque consulta exsequitur patres consilio ualere decet populo superuacanea est calliditas itaque maiores nostri quum bellis asperrumis premerentur equis uiris pecunia amissa nunquam defessi sunt armati de imperio certare non inopia aerarii non uis hostium non aduorsa res ingentem eorum animum subegit quin quae uirtute ceperant simul cum anima retineret atque ea magis fortibus consiliis quam bonis proeliis patrata sunt quippe apud illos una respublica erat ei omnes consulebant factio contra hostes parabatur corpus atque ingenium patriae non suae quisque potentiae exercitabat ac hoc tempore contra homines nobiles quorum animos socordia atque ignauia inuasit ignari laboris hostium militiae domi factione instructi per superbiam cunctis gentibus moderantur itaque patres quorum consilio antea dubia respublica stabiliebatur obpressi ex aliena lubidine huc atque illuc fluctuantes agitantur interdum alia deinde alia decernunt ut eorum qui dominantur simultas ac arrogantia fert ita bonum malumque publicum existumant xi quod si aut libertas aequa omnium aut sententia obscurior esset maioribus opibus respublica et minus potens nobilitas esset sed quoniam coaequari gratiam omnium difficile est quippe quum illis maiorum uirtus partam reliquerit gloriam dignitatem clientelas cetera multitudo pleraque insititia sit sententia eorum a metu libera ita occulte sibi quisque alterius potentia carior erit libertas iuxta bonis et malis strenuis et ignauis optabilis est uerum eam plerique metu deserunt stultissumi mortales quod in certamine dubium est quorsum accidat id per inertiam in se quasi uicti recipiunt igitur duabus rebus confirmari posse senatum puto si numero auctus per tabellam sententiam feret tabella obtentui erit quo magis animo libero facere audeat in multitudine et praesidii plus et usus amplior est nam fere his tempestatibus alii iudiciis publicis alii priuatis suis atque amicorum negotiis implicati haud sane reipublicae consiliis adfuerunt neque eos magis occupatio quam superba imperia distinuere homines nobiles cum paucis senatoris quos additamenta factionis habent quaecumque libuit probare reprehendere decernere ea uti lubido tulit facere uerum ubi numero senatorum aucto per tabellam sententiae dicentur hae illi superbiam suam dimittent ubi iis obediundum erit quibus antea crudelissume imperitabant xii forsitan imperator perfectis litteris desideres quem numerum senatorum fieri placeat quoque modo in multa et uaria officia distribuantur et quoniam iudicia primae classis mittenda putem quae descriptio qui numerus in quoque genere futurus sit eam hi omnia generatim describere haud difficile factu fuit sed prius laborandum uisum est de summa consilii idque tibi probandum uerum esse si hoc itinere uti decreueris cetera in promtu erunt uolo ego consilium meum prudens maxumeque usui esse nam ubicumque tibi res prospere cedet ibi mihi bona fama eueniet se me illa magis cupido exercet uti quocumque modo et quam primum respublica adiuuetur libertatem gloria cariorem habeo atque ego te oro hortorque ne clarissumus imperator gallica gente subacta populi romani summum atque inuictum imperium tabescere uetustate ac per summam discordiam dilabi patiaris profecto si id accidat neque tibi nox neque dies curam animi sedauerit quin insomniis exercitus furibundus atque amens alienata mente feraris namque mihi pro uero constat omnium mortalium uitam diuino numine inuisi neque bonum neque malum facinus cuiusquam pro nihilo haberi sed ex natura diuersa praemia bonos malosque sequi interea forte ea tardius procedunt suus cuique animus ex conscientia spem praebet xiii quod si tecum patria atque parentes possent loqui scilicet haec tibi dicerent o caesar nos te genuimos fortissumi uiri in optuma urbe decus praesidiumque nobis hostibus terrorem quae multis laboribus et periculis ceperamus ea tibi nascenti cum anima simul tradidimus patriam maxuma in terris domum familiamque in patria clarissumam praeterea bonas artes honestas diuitias postremo omnia honestamenta pacis et praemia belli pro his amplissumis beneficiis non flagitium a te neque malum facinus petimus sed uti libertatem euersam restituas qua re patrata profecto per gentes omnes fama uirtutuis tuae uolitabit namque hac tempestate tametsi domi militiaeque praeclara facinora egisti tamen gloria tua cum multis uiris fortibus aequalis est si uero urbem amplissumo nomine ex maxumo imperio prope iam ab occasu restitueris quis te clarior quis maior in terris fuerit quippe si morbo iam aut fato huic imperio secus accidat cui dubium est quin per orbem terrarum uastitas bella caedes oriantur quod si tibi bona lubido fuerit patriae parentibus gratificandi postero tempore republica restituta super omnis mortales gloria agnita tuaque unius mors uita clarior erit nam uiuos interdum fortuna saepe inuidia fatigat ubi anima naturae cessit demtis obtrectationibus ipsa se uirtus magis magisque