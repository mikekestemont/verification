maledicti iudicarentur qui non naturae reatu sed mortis praeuentu orbi decessissent ideo illis ex suo genere uicaria et quasi postuma suboles supparabatur at ubi et crescite et redundate euacuauit extremitas temporum inducente apostolo superest ut et qui habent uxores sic sint ac si non habeant quia tempus in collectum est et desinit uua acerba a patribus manducata filiorum dentes obstupefacere unusquisque enim in suo delicto morietur et spadones non tantum ignominia caruerunt uerum et gratiam meruerunt inuitati in regna caelorum sepulta lege succedendi in matrimonium fratris contrarium eius obtinuit non succedendi in matrimonram fratris et ita ut praediximus quod cessauit ualere cessante ratione non potest alii argumentationem accommodare ergo non nubet defuncto uiro uxor fratri utique nuptura si nupserit omnes enim nos fratres sumus et illa nuptura in domino habet nubere id est non ethnico sed fratri quia et uetus lex adimit coniugmm allophilorum cum autem et in leuitico cautum sit quicumque sumpserit fratris uxorem immunditia est turpitudo sine liberis morietur sine dubio dum ille prohibetur denuo nubere et illa prohibetur non habens nubere nisi fratri quomodo ergo apostolo conueniet et legi quam non in totum impugnat cum ad epistolam ipsius uenerimus ostendetur interim quod pertineat ad legem magis nobis competunt argumentationes eius denique prohibet eadem sacerdotes denuo nubere filiam quoque sacerdotis iubet uiduam uel eiectam si semen non fuerit illi in domum patris sui regredi et de pane eius ali ideo si semen non fuerit illi non ut si fuerit denuo nubat quanto magis enim non imbet si filios habeat sed ut si habuerit a filio potius alatur quam a patre quo et filius praeceptum dei exsequatur honora patrem et matrem nos autem iesus summus sacerdos et magnus patris de suo uestiens quia qui in christo tinguntur christum induerunt sacerdotes deo patri suo fecit secundum iohannem nam et illum adolescentem festinantem ad exsequias patris ideo reuocat ut ostendat sacerdotes nos uocari ab eo quos lex uetabat parentum sepulturae adesse super omnem inquit animam defunctam sacerdos non introibit et super patrem suum et super matrem suam non contaminabitur ergo et hoc nos interdictum obseruare debemus non utique uiuit enim unicus pater noster deus et mater ecclesia et neque mortui sumus qui deo uiuimus neque mortuos sepelimus quia et illi uiuunt in christo certe sacerdotes sumus a christo uocati monogamiae debitores ex pristina dei lege quae nos tunc in suis sacerdotibus prophetauit nunc ad legem proprie nostram id est euangelium conuersi qualibus excipimur exemplis dum ad sententias peruenimus ecce statim quasi in limine duo nobis antistites christianae sanctitatis occurrunt monogamia et continentia alia pudica in zacharia sacerdote alia integra in iohanne antecursore alia placans deum alia praedicans christum alia totum praedicans sacerdotem alia plus praeferens quam prophetam scilicet eum qui non tantum praedicauerit aut demonstrauerit coram uerum etiam baptizauerit christum quis enim corpus domini dignius initiaret quam eiusmodi caro qualis et concepit illud et peperit et christum quidem uirgo enixa est semel nuptura post partum ut uterque sanctitatis titulus in christi censu dispungeretur per matrem et uirginem et uniuiram at ubi infans templo exhibetur quis illum in manus suscipit quis in spiritu primus agnoscit uir iustus et cautus et utique non digamus uel ne dignius mox a femina christus praedicaretur uetere uidua et uniuire quae et templo dedita satis in semetipsa portendebat quales spiritali templo id est ecclesiae debeant adhaerere tales arbitros infans dominus expertus non alios habuit et adultus petrum solum inuenio maritum per socrum monogamum praesumo per ecclesiam qua super illum omnem gradum ordinis sui de monogamis erat collocatura ceteros cum maritos non inuenio aut spadones intelligam necesse est aut continentes nec enim si penes graecos communi uocabulo censentur mulieres et uxores pro consuetudinis facilitate ceterum est proprium uocabulum uxorum ideo paulum sic interpretabimus quasi uxores demonstret apostolos habuisse si enim de matrimoniis disputasset quod in sequentibus facit ubi magis apostolus aliquod exemplum nominare potuisset recte uideretur dicere non enim habemus potestatem uxores circumducendi sicut ceteri apostoli et cephas at ubi ea subiungit quae de uictuaria exhibitione abstinentiam eius ostendunt dicentis non enim habemus potestatem manducandi et bibendi non uxores demonstrat ab apostolis deductas quas et qui non habent potestatem tamen manducandi et bibendi habent sed simpliciter mulieres quae illis eodem instituto quo et dominum comitantes ministrabant iam uero si christus reprobat scribas et pharisaeos sedentes in cathedra moisi nec facientes quae docerent quale est ut et ipse super cathedram suam collocaret qui sanctitatem carnis praecipere magis non etiam obire meminissent quam illis omnibus modis insinuaret et docendam et agendam in primis de suo exemplo tunc de ceteris argumentis cum puerorum dicit esse regna caelorum cum consortes illis facit alios post nuptias pueros cum ad simplicitatem columbae prouocat auis non tantum innocuae uerum et pudicae quam unam unus masculus nouit cum samaritanae maritum negat ut adulterum ostendat numerosum maritum cum in reuelatione gloriae suae de tot sanctis et prophetis moisen et heliam secum mauult alterum monogamum alterum spadonem non enim aliud fuit helias quam iohannes qui in uirtute et spiritu uenit heliae cum ille uorator et potator homo prandiorum et cenarum cum publicanis et peccatoribus frequentator semel apud unas nuptias cenat multis utique nubentibus totiens enim uoluit celebrare eas quotiens et esse sed hae argumentationes potius existimentur de coniecturis coactae si non et sententiae astiterint quas dominus emisit in repudii retractatu quod permissum aliquando iam prohibet inprimis quia ab initio non fuit sicut matrimonii numeras tunc quia quos deus coniunxit homo non separabit scilicet ne contra dominum faciat solus enim ille separabit qui et coniunxit separabit non autem per duritiam repudii quam exprobrat compescit sed per debitum mortis siquidem unus ex passeribus duobus non cadit in terram sine patris uoluntate igitur si quos deus coniunxit homo non separabit repudio ecquid consentaneum est ut quos separauit morte homo nouo coniungat matrimonio proinde contra dei uoluntatem iuncturus separationem atque si separasset coniunctionem hoc quantum ad dei uoluntatem non destruendam et initii formam restruendam ceterum et alia ratio conspirat immo non alia sed quae initii formam imposuit et uoluntatem dei mouit ad prohibitionem repudii quoniam qui dimiserit uxorem suam praeter ex causa adulterii facit eam adulterari et qui dimissam a uiro duxerit adulteratur utique non et nubere legitime non potest repudiata et si quid taliter commiserit sine matrimonii nomine non capit elogium adulterii qua adulterium in matrimonio crimen est deus aliter censuit citra quam homines ut in totum siue per nuptias siue uulgo alterius uiri admissio adulterium pronuntietur immo ideo uideamus enim quid sit matrimonium apud deum et ita cognoscemus quid aeque adulterium matrimonium est cum deus duos iungit in unam carnem aut iunctos deprehendens in eadem carne coniunctione m signauit adulterium est cum quoquo modo disiunctis duobus alia caro immo aliena misceatur de qua dici non possit haec est caro ex carne mea et hoc os de ossibus meis semel enim hoc et factum et pronuntiatum sicut ab initio ita et nunc in aliam carnem non potest conuenire itaque sine causa dices deum uiuo marito nolle repudiatam alii uiri iungi quasi mortuo uelit quando si mortuo non tenetur proinde nec uiuo tam in repudio matrimonmm dirimente quam morte non tenebitur ei cui per quod tenebatur abreptum est cui ergo tenebitur nihil de eo interest uiuo an mortuo a uiro nubat neque enim illo delinquit sed in semetipsam omne delictum quod admiserit homo extra corpus est qui autem adulteratur in corpus suum delinquit adulteratur autem sicut praestruximus qui aliam carnem sibi immiscet super illam pristinam quam deus aut coniunxit in duos aut coniunctam deprehendit ideoque abstulit repudium quod ab initio non fuit ut quod ab initio fuit muniat duorum in unam carnem perseuerantiam ne necessitas uel occasio tertiae concarnationis irrumpat ei soli causae permittens repudium si forte praeuenerit cui praecauetur adeo autem repudium a primordio non fuit ut apud romanos post annum sexcentesimum urbis conditae id genus duritiae commissum denotetur sed illi etiam non repudiantes adulteria commiscent nobis et si repudiemus ne nubere quidem licebit uideo iam hinc nos apostolum prouocantem ad cuius sensum facilius perspiciendum tanto instantius praeculcandum est mulierem magis defuncto marito teneri quominus alium uirum admittat recogitemus enim repudium aut discordia fieri aut discordiam facere mortem uero ex lege non ex hominis offensa euenire idque omnram esse debitum etiam non maritorum igitur si repudiata quae per discordiam et iram et odium et causas eorum iniuriam uel contumeliam uel quamlibet querelam et anima et corpore separata est tenetur inimico ne dicam marito quanto magis illa quae neque suo neque mariti uitio sed dominicae legis euentu matrimonio non separata sed relicta eius erit etiam defuncti cui etiam defuncto concordiam debet a quo repudium non audiit non diuertit cui repudium non scripsit cum ipso est quem amisisse noluit retinet habet secum animi licentiam qui omnia homini quae non habet imaginario fructu repraesentat ipsam denique interrogo feminam dic mihi soror in pace praemisisti maritum tuum quid respondebit an in discordia ergo hoc magis euincta est cum quo habet apud deum causam non discessit quae tenetur sed in pace ergo perseueret in ea cum illo necesse est quem iam repudiare non poterit nec sic quidem nuptura si repudiare potuisset enimuero et pro anima eius orat et refrigerium interim adpostulat ei et in prima resurrectione consortium et offert annuis diebus dormitionis eius nam haec nisi fecerit quomodo potuit uere repudiauit quantum in ipsa est et quidem hoc iniquius quanto quomodo potuit iam aequius si quia non potuit et hoc indignius quanto iam indignius si quia non meruit aut numquid nihil erimus post mortem secundum aliquem epicuram et non secundum christum quodsi credidimus mortuorum resurrectionem utique tenebimur cum quibus resurrecturi sumus rationem de alterutro reddituri si autem in illo aeuo neque nubent neque nubentur sed erunt aequales angelis non ideo non tenebimur coniugibus defunctis quia non erit restitutio coniugii atquin eo magis tenebimur quia in meliorem statum destinamur resurrecturi in spiritale consortium agnituri quam nosmetipsos quam et nostros ceterum quomodo gratias deo in aeternum canemus si non manebit in nobis sensus et memoria debiti huius substantia non conscientia reformabimur ergo qui cum deo erimus simul erimus dum omnes apud deum unum licet merces uaria licet multae mansiones penes patrem eundem uno denario eiusdem mercedis operati id est uitae aeternae in qua magis non separabit quos coniunxit deus qui in ista minore uita separari uetat cum ita sint quomodo alii uiro uacabit quae suo etiam in futurum occupata est utrique autem sexui loquimur etsi ad alterum sermo est quia una omnibus disciplina praeest aliud habebit in spiritu aliud et in carne hoc erit adulterium unius feminae in duos uiros conscientia si alter a carne disiunctus est sed in corde remanet illic ubi etiam congregatus sine carnis congressu et adulterium ante perficit ur ex concupiscentia et matrimonium ex uoluntate usque adhuc maritus est ipsum illud possidens per quod et factus est id est animum in quo si et alius habitabit hoc erit crimen ceterum non est exclusus si a uiliore commercio carnis discessit honoratior maritus est quanto mundior factus est ut igitur in domino nubas secundum et apostolum si tamen uel hoc curas qualis es id matrimonium postulans quod eis a quibus postulas non licet habere ab episcopo monogamo a presbiteris et diaconis eiusdem sacramenti a uiduis quarum sectam in te recusasti et illi plane sic dabunt uiros et uxores quomodo bucellas hoc enim est apud illos omni petenti te dabis et coniungent uos in ecclesia uirgine unius christi unica sponsa et orabis pro maritis tuis nouo et uetere elige cui te adulteram praestes puto ambobus quodsi sapias taceas defuncto repudium sit illi silentium tuum alienis iam dotalibus scriptum hoc modo nouum promereberis maritum si ueteris obliuiscaris debes magis illi placere propter quem deo placere non maluisti haec psichici uolunt apostolum probasse aut in totum non recogitasse cum scriberet mulier uincta est in quantum temporis uiuit uir eius si autem mortuus fuerit libera est cui uult nubat tantum in domino ex hoc enim capitulo defendunt licentiam secundi matrimonii immo et plurimi si secundi quod enim semel esse desiit omm obnoxium est numero quo autem sensu apostolus scripserit ita relucebit si prius constet non hoc illum sensu scripsisse quo psichici utuntur constabit autem si quis ea recordetur quae huic capitulo diuersa sunt et apud doctrinam et apud uoluntatem et apud propriam ipsius pauli disciplinam si enim secundas nuptias remittit quae ab initio non fuerunt quomodo affirmat omnia ad initium recolligi in christo si uult nos iterare coniugia quomodo semen nostrum in isaac semel marito auctore defendit quomodo totum ordinem ecclesiae de monogamis disponit si non haec disciplina praecedit in laicis ex quibus ecclesiae ordo proficit quomodo in matrimonio adhuc positos a fructu matrimonii auocat dicens in collectum esse tempus si per mortem matrimonio elapsos iterum in matrimonium reuocat haec si diuersa sunt ei capitulo de quo agitur constabit ut diximus non hoc illum sensu scripsisse quo psichici utuntur quia facilius est ut aliquam rationem habeat unum illud capitulum quae cum ceteris s apiat quam ut apostolus diuersa inter se docuisse uideatur eam rationem in ipsa materia poterimus recognoscere quae ista materia apostolo fuit scribendi talia tirocinium nouae et quam maxime orientis ecclesiae quam lacte scilicet educabat nondum solido cibo ualidioris doctrinae adeo ut prae illa infantia fidei ignorarent adhuc quid sibi agendum esset circa carnis et sexus necessitatem cuius etiam ipsas species ex rescriptis intelligimus cum dicit de his autem quae scribitis bonum est homini mulierem non attingere propter fornicationes autem unusquisque uxorem suam habeat ostendit fuisse qui in matrimonio a fide deprehensi uerebantur ne non liceret illis matrimonio suo exinde uti quia in carnem sanctam christi credidissent et tamen secundum ueniam concedit non secundum imperium id est indulgens non praecipiens ita fieri ceterum malebat omnes id esse quod et ipse proinde et de repudio rescribens demonstrat quosdam de isto quoque cogitasse uel maxime quia et in ethnicis matrimoniis non putabant post fidem perseuerandum quarebant et de uirginibus consilium praeceptum enim domini non erat bonum esse homini si sic permaneat utique quomodo a fide fuerit inuentus uinctus es enim uxori ne quaesieris solutionem solutus es ab uxore ne quaesieris uxorem si autem acceperis uxorem non deliquisti quia ante fidem soluto ab uxore non numerabitur post fidem secunda uxor quae post fidem prima est a fide enim etiam ipsa uita nostra censetur sed hic parcere se dicit illis alioquin pressuram carnis subsecuturam prae angustiis temporum impedimenta matrimonii recusantibus quin potius de domino sollicitudinem habendam promerendo quam de marito et ita reuocat quod permisit sic ergo in eodem ipso capitulo quo definiuit unumquemque in qua uocatione uocabitur in ea perseuerare debere adiciens mulier uincta est quamdiu uiuit uir eius si autem dormierit libera est cui uolet nubat tantum in domino hanc quoque eam demonstrat intelligendam quae et ipsa sic fuerit inuenta soluta a uiro quomodo et uir solutus ab uxore per mortem utique non per repudium facta solutione quia repudiatis non permitteret nubere aduersus pristinum praeceptum itaque et mulier si nupserit non delinquit quia nec hic secundus maritus deputabitur qui est a fide primus et adeo sic est ut propterea adiecerit tantum in domino quia de ea agebatur quae ethnicum habuerat et amisso eo crediderat ne scilicet etiam post fidem ethnico se nubere posse praesumeret licet nec hoc psichici curent sciamus