quamquam iudaeorum debellator nullus pius nullus uerus impressit facilius utique pessimi ab optimis quibusque ut ab aemulis quam a suis sociis eradicandi iudicarentur nunc religiosissimi legum et paternorum institutorum protectores et ultores respondeant uelim de sua fide et honore et obsequio erga maiorum consulta si a nullo desciuerunt si in nullo exorbitauerunt si non necessaria et aptissima quaeque disciplinae oblitterauerunt quon iam illae leges abierunt sumptum et ambitionem comprimentes quae centum aera non amplius in cenam subscribi iubebant nec amplius quam unam inferri gallinam et eam non saginatam quae patricium quod decem pondo argenti habuisset pro magno ambitionis titulo senatu submouebant quae theatra stuprandis moribus orientia statim destruebant quae dignitatum et honestorum natalium insignia non temere nec impune usurpari sinebant uideo enim et centenarias cenas a centenis iam sestertiis dicendas et in lances parum est si senatorum et non libertinorum uel adhuc flagra rumpentium argentaria metalla producta uideo et theatra nec singula satis esse nec nuda nam ne uel hieme uoluptas impudica frigeret primi lacedaemonii paenulam ludis excogitauerunt uideo et inter matronas atque prostibulas nullum de habitu discrimen relictum circa feminas quidem etiam illa maiorum instituta ceciderunt quae modestiae quae sobrietati patrocinabantur cum aurum nulla norat praeter unico digito quem sponsus oppignerasset pronubo anulo cum mulieres usque adeo uino abstinerentur ut matronam ob resignatos cellae uinariae loculos sui inedia necarint sub romulo uero quae uinum attigerat impune a metennio marito trucidata sit idcirco et oscula propinquis offerre etiam necessitas erat ut spiritu iudicarentur ubi est illa felicitas matrimoniorum de moribus utique prosperata qua e per annos ferme sescentos ab urbe condita nulla repudium domus scripsit at nunc in feminis prae auro nullum leue est membrum prae uino nullum liberum est osculum repudium uero iam et uotum est quasi matrimonii fructus etiam circa ipsos deos uestros quae prospecte decreuerant patres uestri idem uos obsequentissimi rescidistis liberum patrem cum misteriis suis consules senatus auctoritate non modo urbe sed uniuersa italia eliminauerunt serapidem et isidem et arpocratem cum suo cinocephalo capitolio prohibitos inferri id est curia deorum pulsos piso et gabinius consules non utique christiani euersis etiam aris eorum abdicauerunt turpium et otiosarum superstitionum uitia cohibentes his uos restitutis summam maiestatem contulistis ubi religio ubi ueneratio maioribus debita a uobis habitu uictu instructu sensu ipso denique sermone proauis renuntiastis laudatis semper antiquitatem et noue de die uiuitis per quod ostenditur dum a bonis maiorum institutis deceditis ea uos retinere et custodire quae non debuistis cum quae debuistis non custodistis adhuc quod uidemini fidelissime tueri a patribus traditum in quo principaliter reos transgressionis christianos destinastis studium dico deorum colendorum de quo maxime errauit antiquitas licet serapidi eam romano aras restruxeritis licet baccho iam italico furias uestras immol aretis suo loco ostendam proinde despici et neglegi et destrui a uobis aduersus maiorum auctoritatem nunc enim ad illam occultorum facinorum infamiam respondebo ut uiam mihi ad manifestiora purgem dicimur sceleratissimi de sacramento infanticidii et pabulo inde et post conuiuium incesto quod euersores luminum canes lenones scilicet tenebrarum libidinum impiarum in uerecundiam procurent dicimur tamen semper nec uos quod tamdiu dicimur eruere curatis ergo aut eruite si creditis aut nolite credere qui non eruistis de uestra uobis dissimulatione praescribitur non esse quod nec ipsi audetis eruere longe aliud munus carnifici in christianos imperatis non ut dicant quae faciunt sed ut negent quod sunt census istius disciplinae ut iam edidimus a tiberio est cum odio sui coepit ueritas simul atque apparuit inimica est tot hostes eius quot extranei et quidem proprie ex aemulatione iudaei ex concussione milites ex natura ipsi etiam domestici nostri cottidie obsidemur cottidie prodimur in ipsis plurimum coetibus et congregationibus nostris opprimimur quis umquam taliter uagienti infanti superuenit quis cruenta ut inuenerat ciclopum et sirenum ora iudici reseruauit quis uel in uxoribus aliqua immunda uestigia deprehendit quis talia facinora cum inuenisset celauit aut uendidit ipsos trahens homines si semper latemus quando proditum est quod admittimus immo a quibus prodi potuit ab ipsis enim reis non utique cum uel ex forma omnibus misteriis silentii fides debeatur samothracia et eleusinia reticentur quanto magis talia quae prodita interim etiam humanam animaduersionem prouocabunt dum diuina serua ntur si ergo non ipsi proditores sui sequitur ut extranei et unde extraneis notitia cum semper etiam inpiae initiationes arceant profanos et ab arbitris caueant nisi si impii minus metuunt natura famae omnibus nota est uestrum est fama malum qua non aliud uelocius ullum cur malum fama quia uelox quia index an quia plurimum mendax quae ne tunc quidem cum aliquid ueri affert sine mendacii uitio est detrahens adiciens demutans de ueritate quid quod ea illi condicio est ut non nisi cum mentitur perseueret et tamdiu uiuit quamdiu non probat siquidem ubi probauit cessat esse et quasi officio nuntiandi functa rem tradit et exinde res tenetur res nominatur nec quisquam dicit uerbi gratia hoc romae aiunt factum aut fama est illum prouinciam sortitum sed sortitus est ille prouinciam et hoc factum est romae fama nomen incerti locum non habet ubi certum est an uero famae credat nisi inconsideratus quia sapiens non credit incerto omnium est aestimare quantacumque illa ambitione diffusa sit quantacumque adseueratione constructa quod ab uno aliquando principe exorta sit necesse est exinde in traduces linguarum et aurium serpit et ita modici seminis uitium cetera rumoris obscurat ut nemo recogitet ne primum illud os mendacium seminauerit quod saepe fit aut ingenio aemulationis aut arbitrio suspicionis aut non noua sed ingenita quibusdam mentiendi uoluptate bene autem quod omnia tempus reuelat testibus etiam uestris prouerbiis atque sententiis ex dispositione naturae quae ita ordinauit ut nihil diu lateat etiam quod fama non distulit merito igitur fama tamdiu conscia sola est scelerum christianorum hanc indicem aduersus nos profertis quae quod aliquando iactauit tantoque spatio in opinionem corroborauit usque adhuc probare non ualuit ut fidem naturae ipsius appellem aduersus eos qui talia credenda esse praesumunt ecce proponimus horum facinorum mercendem uitam aeternam repromittunt credite interim de hoc enim quaero an et qui credideris tanti habeas ad eam tali conscientia peruenire ueni demerge ferrum in infantem nullius inimicum nullius rerum omnium filium uel si alterius officium est tu modo adsiste morienti homini antequam uixit fugientem animam nouam expecta excipe rudem sanguinem eo panem tuum satia uescere libenter interea discumbens dinumera loca ubi mater ubi soror nota diligenter ut cum tenebrae ceciderint caninae non erres piaculum enim admiseris nisi incestum feceris talia initiatus et consignatus uiuis in aeuum cupio respondeas si tanti aeternitas aut si non ideo nec credenda etiamsi credideris nego te uelle etiamsi uolueris nego te posse cur ergo alii possint si uos non potestis cur non possitis si alii possunt alia nos opinor natura cinopennae aut sciapodes alii ordines dentium alii ad incestam libidinem nerui qui ista credis de homine potes et facere homo es et ipse quod et christianus qui non potes facere non debes credere homo est enim et christianus et quod et tu sed ignorantibus subicitur et imponitur nihil enim tale de christianis adseuerari sciebant obseruandum utique sibi et omni uigilantia inuestigandum atquin uolentibus initiari moris est opinor prius patrem illum sacrorum adire quae praeparanda sint describere tum ille infans tibi necessarius adhuc tener qui nesciat mortem qui sub cultro tuo rideat item panis quo sanguinis iurulentiam colligas praeterea candelabra et lucernae et canes aliqui et offulae quae illos ad euersionem luminum extendant ante omnia cum matre et sorore tua uenire debebis quid si noluerint uel nullae fuerint quid denique singulares christiani non erit opinor legitimus christianus nisi frater aut filius quid nunc et si ista omnia ignaris praeparantur certe postea cognoscunt et sustinent et ignoscunt timent plecti si proclament qui defendi merebuntur qui etiam ultro perire malint quam sub tali conscientia uiuere age nunc timeant cur etiam perseuerant sequitur enim ne ultra uelis id te esse quod si prius scisses non fuisses haec quo que magis refutauerim a uobis fieri ostendam partim in aperto partim in occulto per quod forsitan et de nobis credidistis infantes penes africam saturno immolabantur palam usque ad proconsulatum tiberii qui eosdem sacerdotes in eisdem arboribus templi sui obumbratricibus scelerum uotiuis crucibus exposuit teste militia patriae nostrae quae id ipsum munus illi proconsuli functa est sed et nunc in occulto perseueratur hoc sacrum facinus non soli uos contemnunt christiani nec ullum scelus in perpetuum eradicatur aut mores suos aliqui deus mutat cum propriis filiis saturnus non pepercit extraneis utique non parcendo perseuerabat quos quidem ipsi parentes sui offerebant et libentes respondebant et infantibus blandiebantur ne lacrimantes immolarentur et tamen multum homicidio parricidium differt maior aetas apud gallos mercurio prosecatur remitto fabulas tauricas theatris suis ecce in illa religiosissima urbe aeneadarum piorum est iuppiter quidam quem ludis suis humano sanguine proluunt sed bestiarii inquitis hoc opinor minus quam hominis an hoc turpius quod mali hominis certe tamen de homicidio funditur o iouem christianum et solum patris filium de crudelitate sed quoniam de infanticidio nihil interest sacro an arbitrio perpetretur licet parricidium homicidio intersit conuertar ad populum quot uultis ex his circumstantibus et in christianorum sanguinem hiantibus ex ipsis etiam uobis iustissimis et seuerissimis in nos praesidibus apud conscientias pulsem qui natos sibi liberos enecent si quid em et de genere necis differt utique crudelius in aqua spiritum extorquetis aut frigori et fami et canibus exponitis ferro enim mori aetas quoque maior optauerit nobis uero semel homicidio interdicto etiam conceptum utero dum adhuc sanguis in hominem delib eratur dissoluere non licet homicidii festinatio est prohibere nasci nec refert natam quis eripiat animam an nascentem disturbet homo est et qui est futurus etiam fructus omnis iam in semine est de sanguinis pabulo et eiusmodi tragicis ferculis legite necubi relatum sit est apud herodotum opinor defusum brachiis sanguinem ex alterutro degustatum nationes quasdam foederi comparasse nescio quid et sub catilina degustatum est aiunt et apud quosdam gentiles scitharum defunctum quemque a suis comedi longe excurro hodie istic bellonae sacratus sanguis de femore proscisso in palmulam exceptus et u sui datus signat item illi qui munere in arena noxiorum iugulatorum sanguinem recentem de iugulo decurrentem exceptum auida siti comitiali morbo medentes hauserunt ubi sunt item illi qui de arena ferinis obsoniis cenant qui de apro qui de ceruo petunt aper ille quem cruentauit colluctando detersit ceruus ille in gladiatoris sanguine iacuit ipsorum ursorum aluei appetuntur cruditantes adhuc de uisceribus humanis ructatur proinde ab homine caro pasta de homine haec qui editis quantum abestis a conuiuiis christianorum minus autem et illi faciunt qui libidine fera humanis membris inhiant quia uiuos uorant minus humano sanguine ad spurcitiam consecrantur quia futurum sanguinem lambunt non edunt infantes plane sed magis puberes erubescat error uester christianis qui ne animalium quidem sanguinem in epulis esculentis habemus qui propterea suffocatis quoque et morticinis abstinemus ne quo modo sanguine contaminemur uel intra uiscera sepulto denique inter temptamenta christianorum botulos etiam cruore distensos admouetis certissimi scilicet illicitum esse penes illos per quod exorbitare eos uultis porro quale est ut quos sanguinem pecoris horrere confiditis humano inhiare credatis nisi forte suauiorem eum experti quem quidem et ipsum proinde examinatorem christianorum adhiberi oportebat ut foculum ut acerram proinde enim probarentur sanguinem humanum appetendo quemadmodum sacrificium respuendo alioquin negandi si non gustassent quemadmodum si immolassent et utique non deesset uobis in auditione custodiarum et damnatione sanguis humanus proinde incesti qui magis quam quos ipse iuppiter docuit persas cum suis matribus misceri ctesias refert sed et macedones suspecti quia cum primum oedipum tragoediam audissent ridentes incesti dolorem dicebant iam nunc recognitate quantum liceat erroribus ad incesta miscenda suppeditante materias passiuitate luxuriae inprimis filios exponitis suscipiendos ab aliqua praetereunte misericordia extranea uel adoptandos melioribus parentibus emancipatis alienati generis necesse est quandoque memoriam dissipari et simul error impegerit exinde iam tradux proficient incesti serpente genere cum scelere tunc deinde quocumque in loco domi peregre trans freta comes est libido cuius ubique saltus facile possunt alicubi ignaris filios pangere uel ex aliqua seminis portione ut i t a sparsum genus per commercia humana concurrat in memorias suas neque eas caecus incesti sangui nis agnoscat nos ab isto euentu diligentissima et fidelissima castitas saepsit quantumque ab stupris et ab omni post matrimonium excessu tantum et ab incesti casu tuti sumus quidam multo securiores totam uim huis erroris uirgine continentia depellunt senes pueri haec in uobis esse si consideraretis proinde in christianis non esse perspiceretis idem oculi renuntiassent utrumque sed caecitatis duae species facile concurrunt ut qui non uident quae sunt uidere uideantur quae non sunt sic per omnia ostendam nunc de manifestioribus dicam deos iniquitis non colitis et pro imperatoribus sacrificia non penditis sequitur ut eadem ratione pro aliis non sacrificemus qu ia nec pro nobis ipsis semel deos non colendo itaque sacrilegii et maiestatis rei conuenimur summa haec causa immo tota est et utique digna cognosci si non praesumptio aut iniquitas iudicet altera quae desperat altera quae recusat ueritatem deos uestros colere desinimus ex quo illos non esse cognoscimus hoc igitur exigere debetis uti probemus non esse illos deos et idcirco non colendos quia tunc demum coli debuissent si dei fuissent tunc et christiani puniendi si quos non colerent quia putarent non esse constaret illos deos esse sed nobis inquitis dei sunt appellamus et prouocamus a uobis ad conscientiam uestram illa nos iudicet illa nos damnet si poterit negare omnes istos deos uestros homines fuisse si et ipsa infitias ierit de suis antiquitatum instrumentis reuincetur de quibus eos didicit testimonium perhibentibus ad hodiernum et ciuitatibus in quibus nati sunt et regionibus in quibus aliquid operati uestigia reliquerunt in quibus etiam sepulti demonstrantur nunc ergo per singulos decurram tot ac tantos nouos ueteres barbaros graecos romanos peregrinos captiuos adoptiuos proprios communes masculos feminas rusticos urbanos nauticos militares otiosum et etiam titulos persequi ut colligam in compendium et hoc non quo cognoscatis sed recognoscatis certe enim oblitos agitis ante saturnum deus penes uos nemo est ab illo census totius uel potioris et notioris diuinitatis itaque quod de origine constiterit id et de posteritate conueniet saturnum itaque si quantum litterae docent neque diodorus graecus aut thallus neque cassius seuerus aut cornelius nepos neque ullus commentator eiusmodi antiquitatum aliud quam hominem promulgauerunt si quantum rerum argumenta nusquam inuenio fideliora quam apud ipsam italiam in qua saturnus post multas expeditiones postque attica hospitia consedit exceptus a iano uel iane ut salii uolut mons quem incoluerat saturnius dictus ciuitas quam depalauerat saturnia usque nunc est tota denique italia post oenotriam saturnia cognominabatur ab ipso primum tabulae et imagine signatus nummus et inde aerario praesidet tamen si homo saturnus utique ex homine et quia ab homine non utique de caelo et terra sed cuius parentes ignoti erant facile fuit eorum filium dici quorum et omnes possumus uideri quis enim non caelum ac terram matrem ac patrem uenerationis et honoris gratia appellet uel ex consuetudine humana qua ignoti uel ex inopinato apparentes de caelo superuenisse dicuntur proinde saturno repentino ubique caelitem contigit dici nam et terrae filios uulgus uocat quorum genus incertum est taceo quod ita rudes adhuc homines agebant ut cuiuslibet noui uiri adspectu quasi diuino commouerentur cum hodie iam politi quos ante paucos dies luctu publico mortuos sint confessi in deos consecrent satis iam de saturno licet paucis etiam iouem ostendemus tam hominem quam ex homine et deinceps totum generis examen tam mortale quam seminis