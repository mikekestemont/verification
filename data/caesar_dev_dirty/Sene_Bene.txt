inter multos ac uarios errores temere inconsulteque uiuentium nihil propemodum indignius uir optime liberalis dixerim quam quod beneficia nec dare scimus nec accipere sequitur enim ut male collocata male debeantur de quibus non redditis sero querimur ista enim perierunt cum darentur nec mirum est inter plurima maximaque uitia nullum esse frequentius quam ingrati animi id euenire ex causis pluribus uideo prima illa est quod non eligimus dignos quibus tribuamus sed nomina facturi diligenter in patrimonium et uitam debitoris inquirimus semina in solum effetum et sterile non spargimus beneficia sine ullo dilectu magis proicimus quam damus nec facile dixerim utrum turpius sit infitiari an repetere beneficium id enim genus huius crediti est ex quo tantum recipiendum sit quantum ultro refertur decoquere uero foedissimum ob hoc ipsum quia non opus est ad liberandam fidem facultatibus sed animo reddit enim beneficium qui debet sed cum sit in ipsis crimen qui ne confessione quidem grati sunt in nobis quoque est multos experimur ingratos plures facimus quia alias graues exprobratores exactoresque sumus alias leues et quos paulo post muneris sui paeniteat alias queruli et minima momenta calumniantes gratiam omnem corrumpimus non tantum postquam dedimus bene ficia sed dum damus quis nostrum contentus fuit aut leuiter rogari aut semel quis non cum aliquid a se peti suspicatus est frontem adduxit uultum auertit occupationes simulauit longis sermonibus et de industria non inuenientibus exitum occasionem petendi abstulit et uariis artibus necessitates prope rantes elusit in angusto uero comprensus aut distulit id est timide negauit aut promisit sed difficulter sed subductis superciliis sed malignis et uix exeunti bus uerbis nemo autem libenter debet quod non accepit sed expressit gratus aduersus eum esse quisquam potest qui beneficium aut superbe abiecit aut iratus impegit aut fatigatus ut molestia careret dedit errat si quis sperat responsurum sibi quem dilatione lassauit expectatione torsit eodem animo beneficium debetur quo datur et ideo non est neclegenter dandum sibi enim quisque debet quod a nesciente accepit ne tarde quidem quia cum omni in officio magni aestimetur dantis uoluntas qui tarde fecit diu noluit utique non contumeliose nam eum ita natura comparatum sit ut altius iniuriae quam merita descendant et illa cito defluant has tenax memoria custodiat quid expectat qui offendit dum obligat satis aduersus illum gratus est si quis beneficio eius ignoscit non est autem quod tardiores faciat ad bene merendum turba ingratorum nam primum ut dixi nos illam augemus deinde ne deos quidem immortales ab hac tam effusa nec cessante benignitate sacrilegi neclegentesque eorum deterrent utuntur natura sua et cuncta interque illa ipsos munerum suorum malos interpretes iuuant hos sequamur duces quantum humana imbecillitas patitur demus beneficia non feneremus dignus est decipi qui de recipiendo cogitauit cum daret at male cesserit et liberi et coniuges spem fefellerunt tamen et educamus et ducimus adeoque aduersus experimenta pertinaces sumus ut bella uicti et naufragi maria repetamus quanto magis permanere in dandis beneficiis decet quae si quis non dat quia non recepit dedit ut reciperet bonamque ingratorum facit causam quibus turpe est non reddere si licet quam multi indigni luce sunt tamen dies oritur quam multi quod nati sunt queruntur tamen natura subolem nouam gignit ipsosque qui non fuisse mallent esse patitur hoc et magni animi et boni proprium est non fructum beneficiorum sequi sed ipsa et post malos quoque bonum quaerere quid magnifici erat multis prodesse si nemo deceperit nunc est uirtus dare beneficia non utique reditura quorum a uiro egregio statim fructus perceptus est adeo quidem ista res fugare nos et pigriores ad rem pulcherrimam facere non debet ut si spes mihi praecidatur gratum hominem reperiendi malim non recipere beneficia quam non dare quia qui non dat uitium ingrati antecedit dicam quod sentio qui beneficium non reddit magis peccat qui non dat citius beneficia in uolgus cum largiri institueris perdenda sunt multa ut semel ponas bene in priore uersu utrumque reprehendas nam nec in uulgum effundenda sunt et nullius rei minime beneficiorum honesta largitio est quibus si detraxeris iudicium desinunt esse beneficia in aliud quodlibet incident nomen sequens sensus mirificus est qui uno bene posito beneficio multorum amissorum damna solatur uide oro te ne hoc et uerius sit et magnitudini bene facientis aptius ut illum hortemur ad danda etiam si nullum bene positurus est illud enim falsum est perdenda sunt multa nullum perit quia qui perdit computauerat beneficiorum simplex ratio est tantum erogatur si reddet aliquid lucrum est si non reddet damnum non est ego illud dedi ut darem nemo beneficia in calendario scribit nec auarus exactor ad horam et diem appellat numquam illa uir bonus cogitat nisi admonitus a reddente alioqui in formam crediti transeunt turpis feneratio est beneficium expensum ferre qualiscumque priorum euentus est perseuera in alios conferre melius apud ingratos iacebunt quos aut pudor aut occasio aut imitatio aliquando gratos poterit efficere ne cessaueris opus tuum perage et partes boni uiri exsequere alium re alium fide alium gratia alium consilio alium praeceptis salubribus adiuua officia etiam ferae sentiunt nec ullum tam immansuetum animal est quod non cura mitiget et in amorem sui uertat leonum ora a magistris impune tractantur elephantorum feritatem usque in seruile obsequium demeretur cibus adeo etiam quae extra intellectum atque aestimationem beneficii posita sunt adsiduitas tamen meriti pertinacis euincit ingratus est aduersus unum beneficium aduersus alterum non erit duorum oblitus est tertium etiam in eorum quae exciderunt memoriam reducet is perdet beneficia qui cito se perdidisse credit at qui instat et onerat priora sequentibus etiam ex duro et immemori pectore gratiam extundit non audebit aduersus multa oculos attollere quocumque se conuertit memoriam suam fugiens ibi te uideat beneficiis illum tuis cinge quorum quae uis quaeue proprietas sit dicam si prius illa quae ad rem non pertinent transilire mihi permiseris quare tres gratiae et quare sorores sint et quare manibus implexis et quare ridentes et iuuenes et uirgines solutaque ac perlucida ueste alii quidem uideri uolunt unam esse quae det beneficium alteram quae accipiat tertiam quae reddat alii tria beneficorum esse genera promerentium reddentium simul accipientium reddentiumque sed utrumlibet ex istis iudica uerum quid ista nos scientia iuuat quid ille consertis manibus in se redeuntium chorus ob hoc quia ordo beneficii per manus transeuntis nihilo minus ad dantem reuertitur et totius speciem perdit si usquam interruptus est pulcherrimus si cohaeret et uices seruat in eo est aliqua tamen maioris dignatio sicut pro merentium uultus hilari sunt quales solent esse qui dant uel accipiunt beneficia iuuenes quia non debet beneficiorum memoria senescere uirgines quia incorrupta sunt et sincera et omnibus sancta in quibus nihil esse adligati decet nec adstricti solutis itaque tunicis utuntur perlucidis autem quia beneficia conspici uolunt sit aliquis usque eo graecis emancipatus ut haec dicat necessaria nemo tamen erit qui etiam illud ad rem iudicet pertinere quae nomina illis hesiodus imposuerit aglaien maximam natu appellauit mediam euphrosinen tertiam thaliam horum nominum interpretationem prout cuique uisum est deflectit et ad rationem aliquam conatur perducere cum hesiodus puellis suis quod uoluit nomen imposuerit itaque homerus uni mutauit pasithean appellauit et in matrimonium promisit ut scias non esse illas uirgines uestales inueniam alium poetam apud quem praecingantur et spissis aut phrixianis prodeant ergo et mercurius una stat non quia beneficia ratio commendat uel oratio sed quia pictori ita uisum est chrisippus quoque penes quem subtile illud acumen est et in imam penetrans ueritatem qui rei agendae causa loquitur et uerbis non ultra quam ad intellectum satis est utitur totum librum suum his ineptus replet ita ut de ipso officio dandi accipienda reddendi beneficii pauca admodum dicat nec his fabulas sed haec fabulis inserit nam praeter ista quae hecaton transcribit tres chrisippus gratias ait iouis et eurinomes filias esse aetate autem minores quam horas sed meliuscula facie et ideo ueneri datas comites matris quoque nomen ad rem iudicat pertinere eurinomen enim dictam quia late patentis patrimonii sit beneficia diuidere tamquam matri post filias soleat nomen imponi aut poetae uera nomina reddant quemadmodum nomenclatori memoriae loco audacia est et cuicumque nomen non potest reddere imponit ita poetae non putant ad rem pertinere uerum dicere sed aut necessitate coacti aut decore corrupti id quemque uocari iubent quod belle facit ad uersum nec illis fraudi est si aliud in censum detulerunt proximus enim poeta suum illas ferre nomen iubet hoc ut scias ita esse ecce thalia de qua cum maxime agitur apud hesiodum charis est apud homerum musa sed ne faciam quod reprehendo omnia ista quae ita extra rem sunt ut ne circa rem quidem sint relinquam tu modo nos tuere si quis mihi obiciet quod chrisippum in ordinem coegerim magnum mehercules uirum sed tamen graecum cuius acumen nimis tenue retunditur et in se saepe replicatur etiam cum agere aliquid uidetur pungit non per forat hic uero quod acumen est de beneficiis dicendum est et ordinanda res quae maxime humanam societatem alligat danda lex uitae ne sub specie benignitatis inconsulta facilitas placeat ne liberalitatem quam nec deesse oportet nec superfluere haec ipsa obseruatio restringat dum temperat docendi sunt libenter dare libenter accipere libenter reddere et magnum ipsis certamen proponere eos quibus obligati sunt re animoque non tantum aequare sed uincere quia qui referre gratiam debet numquam consequitur nisi praecessit hi docendi sunt nihil imputare illi plus debere ad hanc honestissimam contentionem beneficiis beneficia uincendi sic nos adhortatur chrisippus ut dicat uerendum esse ne quia charites iouis filiae sunt parum se grate gerere sacri legium sit et tam bellis puellis fiat iniuria tu me aliquid eorum doce per quae beneficentior gratiorque aduersus bene merentes fiam per quae obligantium obligatorumque animi certent ut qui praestiterunt obliuiscantur pertinax sit memoria debentium istae uero ineptiae poetis relinquantur quibus aures oblec tare propositum est et dulcem fabulam nectere at qui ingenia sanare et fidem in rebus humanis retinere memoriam officiorum ingerere animis uolunt serio loquantur et magnis uiribus agant nisi forte existimas leui ac fabuloso sermone et anilibus argumentis prohiberi posse rem perniciosissimam beneficiorum nouas tabulas sed quemadmodum superuacua transcurram ita exponam necesse est hoc primum nobis esse discendum quid accepto beneficio debeamus debere enim se ait alius pecuniam quam accepit alius con sulatum alius sacerdotium alius prouinciam ista autem sunt meritorum signa non merita non potest beneficium manu tangi res animo geritur multum interest inter materiam beneficii et beneficium itaque nec aurum nec argentum nec quicquam eorum quae pro maximis accipiuntur beneficium est sed ipsa tribuentis uoluntas imperiti autem id quod oculis incurrit et quod traditur possideturque solum notant cum contra illud quod in re carum atque pretiosum est parui pendunt haec quae tenemus quae aspicimus in quibus cupiditas nostra haeret caduca sunt auferre nobis et fortuna et iniuria potest beneficium etiam amisso eo per quod datum est durat est enim recte factum quod irritum nulla uis efficit amicum a piratis redemi hunc alius hostis excepit et in carcerem condidit non beneficium sed usum beneficii mei sustulit ex naufragio alicui raptos uel ex incendio liberos reddidi hos uel morbus uel aliqua fortuita iniuria eripuit manet etiam sine illis quod in illis datum est omnia itaque quae falsum beneficii nomen usurpant ministeria sunt per quae se uoluntas amica explicat hoc in aliis quoque rebus euenit ut aliubi sit species rei aliubi ipsa res imperator aliquem torquibus murali et ciuica donat quid habet per se corona pretiosum quid praetexta quid fasces quid tribunal et currus nihil horum honor est sed honoris insigne sic non est beneficium id quod sub oculos uenit sed beneficii uestigium et nota quid est ergo beneficium beneuola actio tribuens gaudium capiensque tribuendo in id quod facit prona et sponte sua parata itaque non quid fiat aut quid detur refert sed qua mente quia beneficium non in eo quod fit aut datur consistit sed in ipso dantis aut facientis animo magnum autem esse inter ista discrimen uel ex hoc intellegas licet quod beneficium utique bonum est id autem quod fit aut datur nec bonum nec malum est animus est qui parua extollit sordida illustrat magna et in pretio habita dehonestat ipsa quae appetuntur neutram naturam habent nec boni nec mali refert quo illa rector impellat a quo forma rebus datur non est beneficium ipsum quod numeratur aut traditur sicut ne in uictimis quidem licet opimae sint auroque praefulgeant deorum est honor sed recta ac pia uoluntate uenerantium itaque boni etiam farre ac fitilla religiosi sunt mali rursus non effugiunt impietatem quamuis aras sanguine multo cruentauerint si beneficia in rebus non in ipsa benefaciendi uoluntate consisterent eo maiora essent quo maiora sunt quae accipimus id autem falsum est non numquam enim magis nos obligat qui dedit parua magnifice qui regum aequauit opes animo qui exiguum tribuit sed libenter qui paupertatis suae oblitus est dum meam respicit qui non uoluntatem tantum iuuandi habuit sed cupiditatem qui accipere se putauit beneficium cum daret qui dedit tamquam numquam recepturus recepit tamquam non dedisset qui occasionem qua prodesset et occupauit et quaesiit contra ingrata sunt ut dixi licet re ac specie magna uideantur quae danti aut extorquentur aut excidunt multoque gratius uenit quod facili quam quod plena manu datur exiguum est quod in me contulit sed amplius non potuit at hic quod dedit magnum est sed dubitauit sed distulit sed cum daret gemuit sed superbe dedit sed circumtulit et placere non ei cui praestabat uoluit ambitioni dedit non mihi socrati cum multa pro suis quisque facultatibus offerrent aeschines pauper auditor nihil inquit dignum te quod dare tibi possim inuenio et hoc uno modo pauperem esse me sentio itaque dono tibi quod unum habeo me ipsum hoc munus rogo qualecumque est boni consulas cogitesque alios cum multum tibi darent plus sibi reliquisse cui socrates quidni tu inquit magnum munus mihi dederis nisi forte te paruo aestimas habebo itaque curae ut te meliorem tibi reddam quam accepi uicit aeschines hoc munere alcibiadis parem diuitiis animum et omnem iuuenum opulentorum munificentiam uides quomodo animus inueniat liberalitatis materiam etiam inter angustias uidetur mihi dixisse nihil egisti fortuna quod me pauperem esse uoluisti expediam dignum nihilo minus huic uiro munus et quia de tuo non possum de meo dabo neque est quod existimes illum uilem sibi fuisse pretium se sui fecit ingeniosus adulescens inuenit quemadmodum socraten sibi daret non quanta quaeque sint sed a quali profecta prospiciendum callidus non difficilem aditum praebuit immodica cupientibus spesque improbas nihil re adiuturus uerbis fouit at peior opinio si lingua asper uultu grauis cum inuidia fortunam suam explicuit colunt enim detestanturque felicem et si potuerint eadem facturi odere facientem coniugibus alienis ne clam quidem sed aperte ludibrio habitis suas aliis permisere rusticus inhumanus ac mali moris et inter matronas abominanda condicio est si quis coniugem suam in sella prostare uetuit et uulgo admissis inspectoribus uehi perspicuam undique si quis nulla se amica fecit insignem nec alienae uxori annuum praestat hunc matronae humilem et sordidae libidinis et ancillariolum uocant inde decentissimum sponsaliorum genus est adulterium et in consensu uidui caelibatus quoniam nemo uxorem duxit nisi qui abduxit iam rapta spargere sparsa fera et acri auaritia recolligere certant nihil pensi habere paupertatem alienam contemnere suam magis quam ullum aliud uereri malum pacem iniuriis perturbare imbecilliores ui ac metu premere nam prouincias spoliari et nummarium tribunal audita utrimque licitatione alteri addici non mirum quoniam quae emeris uendere gentium ius est sed longius nos impetus euehit prouocante materia itaque sic finiamus ne in nostro saeculo culpa subsidat hoc maiores nostri questi sunt hoc nos querimur hoc posteri nostri querentur euersos mores regnare nequitiam in deterius res humanas et omne nefas labi at ista eodem stant loco stabuntque paulum dumtaxat ultra aut citra mota ut fluctus quos aestus accedens longius extulit recedens interiore litorum uestigio tenuit nunc in adulteria magis quam in alia peccabitur abrumpetque frenos pudicitia nunc conuiuiorum uigebit furor et foedissimum patrimoniorum exitium culina nunc cultus corporum nimius et formae cura prae se ferens animi deformitatem nunc in petulantiam et audaciam erumpet male dispensata libertas nunc in crudelitatem priuatam ac publicam ibitur bellorumque ciuilium insaniam qua omne sanctum ac sacrum profanetur habebitur aliquando ebrietati honor et plurimum meri cepisse uirtus erit non expectant uno loco uitia sed mobilia et inter se dissidentia tumultuantur pellunt in uicem fuganturque ceterum idem semper de nobis pronuntiare debebimus malos esse nos malos fuisse inuitus adiciam et futuros esse erunt homicidae tiranni fures adulteri raptores sacrilegi proditores infra omnia ista ingratus est nisi quod omnia ista ab ingrato sunt sine quo uix ullum magnum facinus adcreuit hoc tu caue tamquam maximum crimen ne admittas ignosce tamquam leuissime si admissum est haec est enim iniuriae summa beneficium perdidisti saluum est enim tibi ex illo quod est optimum dedisti quemadmodum autem curandum est ut in eos potissimum beneficia conferamus qui grate responsuri erunt ita quaedam etiam si male de illis sperabitur faciemus tribuemusque non solum si iudicabimus ingratos fore sed si sciemus fuisse tamquam si filios alicui restituere potero magno periculo liberatos sine ullo meo non dubitabo dignum etiam impendio sanguinis mei tuebor et in partem discriminis ueniam indignum si eripere latronibus potero clamore sublato salutarem uocem homini non pigebit emittere sequitur ut dicamus quae beneficia danda sint et quemadmodum primum demus necessaria deinde utilia deinde iucunda utique mansura incipiendum est autem a necessariis aliter enim ad animum peruenit quod uitam continet aliter quod exornat aut instruit potest in eo aliquis fastidiosus esse aestimator quo facile cariturus est de quo dicere licet recipe non desidero meo contentus sum interim non reddere tantum libet quod acceperis sed abicere ex his quae necessaria sunt quaedam primum obtinent locum sine quibus non possumus uiuere quaedam secundum sine quibus non debemus quaedam tertium sine quibus nolumus prima huius notae sunt hostium manibus eripi et tirannicae irae et proscriptioni et aliis periculis quae uaria et incerta humanam uitam obsident quidquid horum discusserimus quo maius ac terribilius erit hoc maiorem inibimus gratiam subit enim cogitatio quantis sint liberati malis et lenocinium est muneris antecedens metus nec tamen ideo debemus tardius quemquam seruare quam possumus ut muneri nostro timor imponat pondus proxima ab his sunt sine quibus possumus quidem uiuere sed ut mors potior sit tamquam libertas et pudicitia et mens bona post haec habebimus coniunctione ac sanguine usuque et consuetudine longa cara ut liberos coniuges penates cetera quae usque eo animus sibi applicuit ut ab illis quam uita diuelli grauius existimet subsecuntur utilia quorum uaria et lata materia est hic erit pecunia non superfluens sed ad sanum modum habendi parata hic erit honor et processus ad altiora tendentium nec enim utilius quicquam est quam sibi utilem fieri iam cetera ex abundanti ueniunt delicatos factura in his sequemur ut opportunitate grata sint ut non uulgaria quaeque aut pauci habuerint aut pauci intra hanc aetatem aut hoc modo quae etiam si natura pretiosa non sunt tempore aut loco fiant uideamus quid oblatum maxime uoluptati futurum sit quid frequenter occursurum habenti ut totiens nobiscum quotiens cum illo sit utique cauebimus ne munera superuacua mittamus ut feminae aut seni arma uenatoria ut rustico libros ut studiis ac litteris dedito retia aeque ex contrario circumspiciemus ne dum grata mittere uolumus suum cuique morbum exprobratura mittamus sicut ebrioso uina et ualetudinario medicamenta maledictum enim incipit esse non munus in quo uitium accipientis adgnoscitur si arbitrium dandi penes nos est praecipue mansura quaeremus ut quam minime mortale munus sit pauci enim sunt tam grati ut quid acceperint etiam si non uident cogitent ingratos quoque memoria cum ipso munere incurrit ubi ante oculos est et obliuisci sui non sinit sed auctorem suum ingerit et inculcat eo quidem magis duratura quaeramus quia numquam admonere debemus ipsa res euanescentem memoriam excitet libentius donabo argentum factum quam signatum libentius statuas quam uestem et quod usus breuis deterat apud paucos post rem manet gratia plures sunt apud quos non diutius in animo sunt donata quam in usu ego si fieri potest consumi munus meum nolo extet haereat amico meo conuiuat nemo tam stultus est ut monendus sit ne cui gladiatores aut uenationem iam munere edito mittat et uestimenta aestiua bruma hiberna solstitio sit in beneficio sensus communis tempus locum ob seruet personas quia momentis quaedam grata et ingrata sunt quanto acceptius est si id damus quod quis non habet quam cuius copia abundat quod diu quaerit nec inuenit quam quod ubique uisurus est munera non tam pretiosa quam rara et exquisita sint quae etiam apud diuitem sui locum faciant sicut gregalia quoque poma et post paucos dies itura in fastidium delectant si prouenere maturius illa quoque non erunt sine honore quae aut nemo illis alius dedit aut nos nulli alii alexandro macedoni cum uictor orientis animos supra humana tolleret corinthii per legatos gratulati sunt et ciuitate illum sua donauerunt cum risisset hoc alexander officii genus unus ex legatis nulli inquit ciuitatem umquam dedimus alii quam tibi et herculi libens accepit non dilutum honorem et legatos inuitatione aliaque humanitate prosecutus cogitauit non qui sibi ciuitatem darent sed cui dedissent et homo gloriae deditus cuius nec naturam nec modum nouerat herculis liberique uestigia sequens ac ne ibi quidem resistens ubi illa defecerant ad socium honoris sui respexit a dantibus tamquam caelum quod mente uanissima complecte batur teneret quia herculi aequabatur quid enim illi simile habebat uesanus adulescens cui pro uirtute erat felix temeritas hercules nihil sibi uicit orbem terrarum transiuit non concupiscendo sed iudicando quid uinceret malorum hostis bonorum uindex terrarum marisque pacator at hic a pueritia latro gentiumque uastator tam hostium pernicies quam amicorum qui summum bonum duceret terrori esse cunctis mortalibus oblitus non ferocissima tantum sed ignauissima quoque animalia timeri ob malum uirus ad propositum nunc reuertamur beneficium si qui quibuslibet dat nulli gratum est nemo se stabularii aut cauponis hospitem iudicat nec conuiuam dantis epulum ubi dici potest quid enim in me contulit nempe hoc quod et in illum uix bene notum sibi et in illum etiam inimicum ac turpissimum hominem numquid enim me dignum iudicauit morbo suo morem gessit quod uoles gratum esse rarum effice quiuis patitur sibi imputari nemo haec ita interpretetur tamquam reducam liberalitatem et frenis artioribus reprimam illa uero in quantum libet exeat sed eat non erret licet ita largiri ut unusquisque etiam si cum multis accepit in populo se esse non putet nemo non habeat aliquam familiarem notam per quam speret se propius admissum dicat accepi idem quod ille sed ultro accepi quod ille sed ego intra breue tempus cum ille diu meruisset sunt qui idem habeant sed non eisdem uerbis datum non eadem comitate tribuentis ille accepit cum rogasset ego non rogaram ille accepit sed facile redditurus sed cuius senectus et libera orbitas magna promittebat mihi plus dedit quamuis idem dederit quia sine spe recipiendi dedit quemadmodum meretrix ita inter multos se diuidet ut nemo non aliquod signum familiaris animi ferat ita qui beneficia sua amabilia esse uult excogitet quomodo et multi obligentur et tamen singuli habeant aliquid quo se ceteris praeferant ego uero beneficiis non obicio moras quo plura maioraque fuerint plus adferent laudis at sit iudicium neque enim cordi esse cuiquam possunt forte ac temere data quare si quis existimat nos cum ista praecipimus benignitatis fines introrsus referre et illi minus laxum limitem aperire ne perperam monitiones nostras exaudiuit quam enim uirtutem magis ueneramur cui magis stimulos addimus quibusue tam conuenit haec adhortatio quam nobis societatem generis humani sancientibus quid ergo est cum sit nulla honesta uis animi etiam si a recta uoluntate incepit nisi quam uirtutem modus fecit ueto liberalitatem nepotari tunc iuuat accepisse beneficium et supinis quidem manibus ubi illud ratio ad dignos perducit non quolibet casus et consilii indigens impetus defert quod ostentare libet et inscribere sibi beneficia tu uocas quorum auctorem fateri pudet at illa quanto gratiora sunt quantoque in partem interiorem animi numquam exitura descendunt cum delectant cogitantem magis a quo quam quid acceperis crispus passienus solebat dicere quorundam se iudicium malle quam beneficium quorundam beneficium malle quam iudicium et subiciebat exempla malo aiebat diui augusti iudicium malo claudii beneficium ego uero nullius puto expetendum esse beneficium cuius uile iudicium est quid ergo non erat accipiendum a claudio quod dabatur erat sed sicut a fortuna quam scires posse statim malam fieri quid ista inter se mixta diuidimus non est beneficium cui deest pars optima datum esse iudicio alioqui pecunia ingens si non ratione nec recta uoluntate donata est non magis beneficium est quam thesaurus multa sunt autem quae oportet accipere nec debere inspiciamus liberalis uirorum optime id quod ex priore parte adhuc superest quemadmodum dandum sit beneficium cuius rei expeditissimam uideor monstraturus uiam sic demus quomodo uellemus accipere ante omnia libenter cito sine ulla dubitatione ingratum est beneficium quod diu inter dantis manus haesit quod quis aegre dimittere uisus est et sic dare tamquam sibi eriperet etiam si quid interuenit morae euitemus omni modo ne deliberasse uideamur proximus est a negante qui dubitauit nullamque iniit gratiam nam eum in beneficio iucundissima sit tribuentis uoluntas quia nolentem se tribuisse ipsa cunctatione testatus est non dedit sed aduersus ducentem male retinuit multi autem sunt quos liberales facit frontis infirmitas gratissima sunt beneficia parata facilia occurrentia ubi nulla mora fuit nisi in accipientis uerecundia optimum est antecedere desiderium cuiusque proximum sequi illud melius occupare ante quam rogemur quia cum homini probo ad rogandum os concurrat et suffundatur rubor qui hoc tormentum remittit multiplicat munus suum non tulit gratis qui cum rogasset accepit quoniam quidem ut maioribus nostris grauissimis uiris uisum est nulla res carius constat quam quae precibus empta est uota homines parcius facerent si palam facienda essent adeo etiam deos quibus honestissime supplicamus tacite malumus et intra nosmet ipsos precari molestum uerbum est onerosum demisso uultu dicendum rogo huius facienda est gratia amico et quemcumque amicum sis promerendo facturus properet licet sero beneficium dedit qui roganti dedit ideo diuinanda cuiusque uoluntas et cum intellecta est necessitate grauissima rogandi liberanda est illud beneficium iucundum uicturum in animo scias quod obuiam uenit si non contigit praeuenire plura rogantis uerba intercidamus ne rogati uideamur sed certiores facti statim promittamus facturosque nos etiam antequam interpellemur ipsa festinatione approbemus quemadmodum in aegris opportunitas cibi salutaris est et aqua tempestiue data remedii locum obtinuit ita quamuis leue et uulgare beneficium est si praesto fuit si proximam quamque horam non perdidit multum sibi adicit gratiamque pretiosi sed lenti et diu cogitati muneris uincit qui tam parate facit non est dubium quin libenter faciat itaque laetus facit et induit sibi animi sui uultum ingentia quorundam beneficia silentium aut loquendi tarditas imitata grauitatem et tristitiam corrupit cum promitterent uultu negantium quanto melius adicere bona uerba rebus bonis et praedicatione humana benignaque commendare quae praestes ut ille se castiget quod tardior in rogando fuit adicias licet familiarem querellam irascor tibi quod cum aliquid desiderasses non olim scire me uoluisti quod tam diligenter rogasti quod quemquam adhibuisti ego uero gratulor mihi quod experiri animum meum libuit postea quidquid desiderabis tuo iure exiges semel rusticitati tuae ignoscitur sic efficies ut animum tuum pluris aestimet quam illud quidquid est ad quod petendum uenerat tune est summa uirtus tribuentis tunc benignitas ubi ille qui discessit dicet sibi magnum hodie lucrum feci malo quod illum talem inueni quam si multiplicatum hoc ad me de quo loquebar alia uia peruenisset huic eius animo numquam parem gratiam referam at plerique sunt qui beneficia asperitate uerborum et supercilio in odium adducunt eo sermone usi ea superbia ut impetrasse paeniteat aliae deinde post rem promissam secuntur morae nihil autem est acerbius quam ubi quoque quod im petrasti rogandum est repraesentanda sunt beneficia quae a quibusdam accipere difficilius est quam impetrare hic rogandus est ut admoneat ille ut consummet sic unum munus per multorum manus teritur ex quo gratiae minimum apud promittentem remanet quia auctori detrahit quisquis post illum rogandus est hoc itaque curae habebis si grate aestimari quae praestabis uoles ut beneficia tua inlibata ut integra ad eos quibus promissa sunt perueniant sine ulla quod aiunt deductione nemo illa intercipiat nemo detineat nemo in eo quod daturus es gratiam suam facere potest ut non tuam minuat nihil aeque amarum quam diu pendere aequiore quidam animo ferunt praecidi spem suam quam trahi plerisque autem hoc uitium est ambitione praua differendi promissa ne minor sit rogantium turba quales regiae potentiae ministri sunt quos delectat superbiae suae longum spectaculum minusque se iudicant posse nisi diu multumque singulis quid possint ostenderint nihil confestim nihil semel faciunt iniuriae illorum praecipites lenta beneficia sunt quare uerissimum existima quod ille comicus dixit quid tu non intellegis tantum te gratiae demere quantum morae adicis inde illae uoces quas ingenuus dolor exprimit fac si quid facis et nihil tanti est malo mihi iam neges ubi in taedium adductus animus incipit beneficium odisse dum expectat potest ob id gratus esse quemadmodum acerbissima crudelitas est quae trahit poenam et misericordiae genus est cito occidere quia tormentum ultimum finem sui secum adfert quod antecedit tempus maxima uenturi supplicii pars est ita maior est muneris gratia quo minus diu pependit est enim etiam bonarum rerum sollicita expectatio et eum plurima beneficia remedium alicuius rei adferant qui aut diutius torqueri patitur quem protinus potest liberare aut tardius gaudere beneficio suo manus adfert omnis benignitas properat et proprium est libenter facientis cito facere qui tarde et diem de die extrahens profuit non ex animo fecit ita duas res maximas perdidit et tempus et argumentum amicae uoluntatis tarde uelle nolentis est in omni negotio liberalis non minima portio est quomodo quidque aut dicatur aut fiat multum celeritas adiecit multum abstulit mora sicut in telis eadem ferri uis est sed infinitum interest utrum excusso lacerto torqueantur an remissa manu effluant gladius idem et stringit et transforat quam presso articulo uenerit refert ita idem est quod datur sed interest quomodo detur quam dulce quam pretiosum est si gratias sibi agi non est passus qui dedit si dedisse dum dat oblitus est nam corripere eum cui cum maxime aliquid praestes dementia est et inserere contumeliam meritis itaque non sunt exasperanda beneficia nec quicquam illis triste miscendum etiam si quid erit de quo uelis admonere aliud tempus eligite fabius uerrucosus beneficium ab homine dure aspere datum panem lapidosum uocabat quem esurienti accipere necessarium sit esse acerbum ti caesar rogatus a nepote mario praetorio ut aeri alieno eius succurreret edere illum sibi nomina creditorum iussit hoc non est donare sed creditores conuocare cum edita essent scripsit nepoti iussisse se pecuniam solui adiecta contumeliosa admonitione effecit ut nepos nec aes alienum haberet nec bene fidum liberauit illum a creditoribus sibi non obligauit aliquid tiberius secutus est puto noluit plures esse qui idem rogaturi concurrerent ista fortasse efficax ratio fuerit ad hominum improbas cupiditates pudore reprimendas beneficium uero danti tota alia sequenda est uia omni genere quod des quo sit acceptatius adornandum est hoc uero non est beneficium dare deprehendere est et ut in transitu de hac quoque parte dicam quid sentiam ne principi quidem satis decorum est donare ignominiae causa tamen inquit effugere tiberius ne hoc quidem modo quod uitabat potuit nam aliquot postea qui idem rogarent inuenti sunt quos omnes iussit reddere in senatu aeris alieni causas et ita illis certas summas dedit non est illud liberalitas censura est auxilium est principale tributum est beneficium non est cuius sine rubore meminisse non possum ad iudicem missus sum ut impetrarem causam dixi praecipiunt itaque omnes auctores sapientiae quaedam beneficia palam danda quaedam secreto palam quae consequi gloriosum ut militaria dona ut honores et quidquid aliud notitia pulchrius fit rursus quae non producunt nec honestiorem faciunt sed succurrunt infirmitate egestati ignominiae tacite danda sunt ut nota sint solis quibus prosunt interdum etiam ipse qui iuuatur uel fallendus est ut habeat nec a quo acceperit sciat arcesilan aiunt amico pauperi et paupertatem suam dissimulanti aegro autem et ne hoc quidem confitenti deesse sibi in sumptum ad necessarios usus clam succurrendum iudicasse puluino eius ignorantis sacculum subiecit ut homo inutiliter uerecundus quod desiderabat inueniret potius quam acciperet quid ergo ille nesciet a quo acceperit primum nesciat si hoc ipsum beneficii pars est deinde multa alia faciam multa tribuam per quae intellegat et illius auctorem denique ille nesciet accepisse se ego sciam me dedisse parum est inquis parum si fenerare cogitas sed si dare quo genere accipienti maxime profuturum erit dabis contentus eris te teste alioqui non bene facere delectat sed uideri bene fecisse uolo utique sciat debitorem quaeris uolo utique sciat quid si illi utilius est nescire si honestius si gratius non in aliam partem abibis uolo sciat ita tu hominem non seruabis in tenebris non nego quotiens patitur res respiciendum gaudium ex accipientis uoluntate sin adiuuari illum et oportet et pudet si quod praestamus offendit nisi absconditur beneficium in acta non mitto quidni ego illi non sum iudicaturus me dedisse cum inter prima praecepta ac maxime necessaria sit ne umquam exprobrem immo ne admoneam quidem haec enim beneficii inter duos lex est alter statim obliuisci debet dati alter accepti numquam lacerat animum et premit frequens meritorum commemoratio libet exclamare quod ille triumuirali proscriptione seruatus a quodam caesaris amico exclamauit cum superbiam eius ferre non posset redde me caesari quousque dices ego te seruaui ego eripui morti istud si meo arbitrio memini uita est si tuo mors est nihil tibi debeo si me seruasti ut haberes quem ostenderes quousque me circumducis quousque obliuisci fortunae meae non sinis semel in triumpho ductus essem non est dicendum quid tribuerimus qui admonet repetit non est instandum non est memoria renouanda nisi ut aliud dando prioris admoneas ne aliis quidem narrare debemus qui dedit beneficium taceat narret qui accepit dicetur enim quod illi ubique iactanti beneficium suum non negabis inquit te recepisse et cum respondisset quando saepe quidem inquit et multis locis id est quotiens et ubicumque narrasti quid opus est eloqui quid alienum occupare officium est qui istud facere honestius possit quo narrante et hoc laudabitur quod ipse non narras ingratum me iudicas si istud te tacente nemo sciturus est quod adeo non est committendum ut etiam si quis coram nobis narrabit respondendum sit dignissimus quidem ille est maioribus beneficiis sed ego magis uelle me scio omnia illi praestare quam adhuc praestitisse et haec ipsa non uerniliter nec ea figura qua quidam reiciunt quae magis ad se uolunt adtrahere deinde adicienda omnis humanitas perdet agricola quod sparsit si labores suos destituit in semine multa cura sata perducuntur ad segetem nihil in fructum peruenit quod non a primo usque ad ex tremum aequalis cultura prosequitur eadem beneficiorum condicio est numquid ulla maiora possunt esse quam quae in liberos patres conferunt haec tamen irrita sunt si in infantia deserantur nisi longa pietas munus suum nutrit eadem ceterorum beneficiorum condicio est nisi illa adiuueris perdes parum est dedisse fouenda sunt si gratos uis habere quos obligas non tantum des oportet beneficia sed ames praecipue ut dixi pareamus auribus admonitio taedium facit exprobratio odium nihil aeque in beneficio dando uitandum est quam superbia quid opus arrogantia uultus quid tumore uerborum ipsa res te extollit detrahenda est inanis iactatio res loquentur nobis tacentibus non tantum in gratum sed inuisum est beneficium superbe datum c caesar dedit uitam pompeio penno si dat qui non aufert deinde absoluto et agenti gratias porrexit osculandum sinistrum pedem qui excusant et negant id insolentiae causa factum aiunt socculum auratum immo aureum margaritis distinctum ostendere eum uoluisse ita prorsus quid hic contumeliosum est si uir consularis aurum et margaritas osculatus est alioquin nullam partem in corpore eius electurus quam purius oscularetur homo natus in hoc ut mores liberae ciuitatis persica seruitute mutaret parum iudicauit si senator senex summis usus honoribus in conspectu principum supplex sibi eo more iacuisset quo hostes uicti hostibus iacuere inuenit aliquid infra genua quo libertatem detruderet non hoc est rem publicam calcare et quidem licet id aliquis non putet ad rem pertinere sinistro pede parum enim foede furioseque insolens fuerat qui de capite consularis uiri soccatus audiebat nisi in os senatoris ingessisset imperator epigros suos o superbia magnae fortunae stultissimum malum ut a te nihil accipere iuuat ut omne beneficium in iniuriam conuertis ut te omnia dedecent quoque altius te subleuasti hoc depressior es ostendisque tibi non datum adgnoscere ista bona quibus tantum inflaris quidquid das corrumpis libet itaque interrogare quid se tanto opere resupinet quid uultum habitumque oris peruertat ut malit personam habere quam faciem iucunda sunt quae humana fronte certe leni placidaque tribuuntur quae cum daret mihi superior non exultauit supra me sed quam potuit benignissimus fuit descenditque in aequum et detraxit muneri suo pompam sic obseruauit idoneum tempus ut in occasione potius emam in necessitate succurreret uno modo istis persuadebimus ne beneficia sua insolentia perdant si ostenderimus non ideo uideri maiora quod tumul tuosius data sunt ne ipsos quidem ob id cuiquam posse maiores uideri uanam esse superbiae magnitudinem et quae in odium etiam amanda perducat sunt quaedam nocitura impetrantibus quae non dare sed negare beneficium est aestimabimus itaque utilitatem potius quam uoluntatem petentium saepe enim noxia concupiscimus nec dispicere quam perniciosa sunt licet quia iudicium interpellat adfectus sed cum subsedit cupiditas cum impetus ille flagrantis animi qui consilium fugat cecidit detes tamur perniciosos malorum munerum auctores ut frigidam aegris negamus et lugentibus ac sibi iratis ferrum ut amentibus quidquid contra se usurus ardor petit sic omnino quae nocitura sunt impense ac summisse non numquam etiam miserabiliter rogantibus perseuerabimus non dare cum initia beneficiorum suorum spectare tum etiam exitus decet et ea dare quae non tantum accipere sed etiam acce pisse delectet multi sunt qui dicant scio hoc illi non profuturum sed quid faciam rogat resistere precibus eius non possum uiderit de se non de me queretur falsum est immo de te et merito quidem cum ad mentem bonam redierit cum accessio illa quae animum inflammabat remiserit quidni eum oderit a quo in damnum ac periculum suum adiutus est exorari in perniciem rogantium saeua bonitas est quemadmodum pulcherrimum opus est etiam inuitos nolentesque seruare ita rogantibus pestifera largiri blandum et adfabile odium est beneficium demus quod in usu magis ac magis placeat quod numquam in malum uertat pecuniam non dabo quam numeraturum adulterae sciam nec in societate turpis facti aut consilii inueniar si potero reuocabo si minus non adiuuabo scelus siue illum ira quo non debebit impellet siue ambitionis calor abducet a tutis in nullum malum uires a me sumere ipso patiar nec committam ut possit quandoque dicere ille amando me occidit saepe nihil interest inter amicorum munera et hostium uota quidquid illi accidere optant in id horum intempestiua indulgentia impellit atque instruit quid autem turpius quam quod euenit frequentissime ut nihil intersit inter odium et beneficium numquam in turpitudinem nostram reditura tribuamus cum summa amicitiae sit amicum sibi aequare utrique simul consulendum est dabo egenti sed ut ipse non egeam succurram perituro sed ut ipse non peream nisi si futurus ero magni hominis aut magnae rei merces nullum beneficium dabo quod turpiter peterem nec exiguum dilatabo nec magna pro paruis accipi patiar nam ut qui quod dedit imputat gratiam destruit ita qui quantum det ostendit munus suum commendat non expro brat respiciendae sunt cuique facultates suae uiresque ne aut plus praestemus quam possumus aut minus aestimanda est eius persona cui damus quaedam enim minora sunt quam ut exire a magnis uiris debeant quaedam accipiente maiora sunt utriusque itaque personam confer et ipsum inter illas quod donabis examina numquid aut danti graue sit aut parum numquid rursus qui accepturus est aut fastidiat aut non capiat urbem cuidam alexander donabat uesanus et qui nihil animo nisi grande conciperet cum ille cui donabatur se ipse mensus tanti muneris inuidiam refugisset dicens non conuenire fortunae suae non quaero inquit quid te accipere deceat sed quid me dare animosa uox uidetur et regia cum sit stultissima nihil enim per se quemquam decet refert qui det cui quando quare ubi et cetera sine quibus facti ratio non constabit tumidissimum animal si illum accipere hoc non decet nec te dare habetur personarum ac dignitatium portio et cum sit ubique uirtus modus aeque peccat quod excedit quam quod deficit liceat istud sane tibi et te in tantum fortuna sustulerit ut congiaria tua urbes sint quas quanto maioris animi fuit non capere quam spargere est tamen aliquis minor quam in sinu eius condenda sit ciuitas ab antigono cinicus petit talentum respondit plus esse quam quod cinicus petere deberet repulsus petit denarium respondit minus esse quam quod regem deceret dare turpissima eiusmodi cauillatio est inuenit quomodo neutrum daret in denario regem in talento cinicum respexit eum posset et denarium tamquam cinico dare et talentum tamquam rex ut sit aliquid maius quam quod cinicus accipiat nihil tam exiguum est quod non honeste regis humanitas tribuat si me interrogas probo est enim intolerabilis res poscere nummos et contemnere indixisti pecuniae odium hoc professus es hanc personam induisti agenda est iniquissimum est te pecuniam sub gloria egestatis ad quirere adspicienda ergo non minus sua cuique persona est quam eius de quo iuuando quis cogitat uolo chrisippi nostri uti similitudine de pilae lusu quam cadere non est dubium aut mittentis uitio aut excipientis tum cursum suum seruat ubi inter manus utriusque apte ab utroque et iactata et excepta uersatur necesse est autem lusor bonus aliter illam conlusori longo aliter breui mittat eadem beneficii ratio est nisi utrique personae dantis et accipientis aptatur nec ab hoc exibit nec ad illum perueniet ut debet si cum exercitato et docto negotium est audacius pilam mittemus utcumque enim uenerit manus illam expedita et agilis repercutiet si cum tirone et indocto non tam rigide nec tam excusse sed languidius et in ipsam eius derigentes manum remisse occurremus idem faciendum est in beneficiis quosdam doceamus et satis iudicemus si conantur si audent si uolunt facimus autem plerumque ingratos et ut sint fauemus tamquam ita demum magna sint beneficia nostra si gratia illis referri non potuit ut malignis lusoribus propositum est conlusorem traducere cum damno scilicet ipsius lusus qui non potest nisi consentitur extendi multi sunt tam prauae naturae ut malint perdere quae praestiterunt quam uideri recepisse superbi et imputatores quanto melius quantoque humanius id agere ut illis quoque partes suae constent et fauere ut gratia sibi referri possit benigne omnia interpretari gratias agentem non aliter quam si referat audire praebere se facilem ad hoc ut quem obligauit etiam exsolui uelit male audire solet fenerator si acerbe exigit aeque si in recipiendo tardus ac difficilis moras quaerit beneficium tam recipiendum est quam non exigendum optimus ille qui facile dedit numquam exegit reddi gauisus est bona fide quid praestitisset oblitus qui accipientis animo recepit quidam non tantum dant beneficia superbe sed etiam accipiunt quod non est committendum iam enim transeamus ad alteram partem tractaturi quomodo se gerere homines in accipiendis beneficiis debeant quodcumque ex duobus constat officium tantundem ab utroque exigit qualis pater esse debeat eum inspexeris scies non minus operis illic superesse ut dispicias qualem esse oporteat filium sunt aliquae partes mariti sed non minores uxoris in uicem ista quantum exigunt praestant et parem desiderant regulam quae ut ait hecaton difficilis est omne enim honestum in arduo est etiam quod uicinum honesto est non enim tantum fieri debet sed ratione fieri hac duce per totam uitam eundum est minima maximaque ex huius consilio gerenda quomodo haec suaserit dandum haec autem hoc primum censebit non ab omnibus accipiendum a quibus ergo accipiemus ut breuiter tibi respondeam ab his quibus dedissemus uideamus num etiam maiore dilectu quaerendus est cui debeamus quam cui praestemus nam ut non sequantur ulla incommoda secuntur autem plurima graue tamen tormentum est debere cui nolis contra iucundissimum ab eo accepisse beneficium quem amare etiam post iniuriam possis ubi amicitiam alioqui iucundam causa fecit et iustam illud uero homini uerecundo et probo miserrimum est si eum amare oportet quem non iuuat totiens admoneam necesse est non loqui me de sapientibus quos quidquid oportet et iuuat qui animum in potestate habent et legem sibi quam uolunt dicunt quam dixerunt seruant sed de imperfectis hominibus honestam uiam sequi uolentibus quorum adfectus saepe contumaciter parent itaque eligendum est a quo beneficium accipiam et quidem diligentius quaerendus beneficii quam pecuniae creditor huic enim reddendum est quantum accepi et si reddidi solutus sum ac liber at illi et plus soluendum est et nihilo minus etiam relata gratia cohaeremus debeo enim cum reddidi rursus incipere manetque amicitia et ut in amicitiam non reciperem indignum sic ne in beneficiorum quidem sacratissimum ius ex quo amicitia oritur non semper inquit mihi licet dicere nolo aliquando beneficium accipiendum est et inuito dat tirannus crudelis et iracundus qui munus suum fasti dire te iniuriam iudicaturus est non accipiam eodem loco latronem pone piratam regem animum latronis ac piratae habentem quid faciam parum dignus est cui debeam cum eligendum dico cui debeas uim maiorem et metum excipio quibus adhibitis electio perit si liberum est tibi si arbitrii tui est utrum uelis an non id apud te ipse perpendes si necessitas tollit arbitrium scies te non accipere sed parere nemo id accipiendo obligatur quod illi re pudiare non licuit si uis scire an uelim effice ut possim nolle uitam tamen tibi dedit non refert quid sit quod datur nisi a uolente nisi uolenti datur si seruasti me non ideo seruator es uenenum aliquando pro remedio fuit non ideo numeratur inter salubria quaedam prosunt nec obligant tuber quidam tiranni gladio diuisit qui ad occidendum eum uenerat non ideo illi tirannus gratias egit quod rem quam medicorum manus reformidauerant nocendo sanauit uides non esse magnum in ipsa re momentum quoniam non uidetur dedisse beneficium qui a malo animo profuit casus enim beneficium est hominis iniuria leonem in amphitheatro spectauimus qui unum e bestiariis agnitum cum quondam eius fuisset magister protexit ab impetu bestiarum num ergo beneficium est ferae auxilium minime quia nec uoluit facere nec faciendi animo fecit quo loco feram posui tirannum pone et hic uitam dedit et illa nec hic nec illa beneficium quia non est beneficium accipere cogi non est beneficium debere cui nolis ante des oportet mihi arbitrium mei deinde beneficium disputari de m bruto solet an debuerit accipere ab diuo iulio uitam cum occidendum eum iudicaret quam rationem in occidendo secutus sit alias tractabimus mihi enim cum uir magnus in aliis fuerit in hac re uidetur uehementer errasse nec ex institutione stoica se egisse qui aut regis nomen extimuit cum optimus ciuitatis status sub rege iusto sit aut ibi sperauit libertatem futuram ubi tam magnum praemium erat et imperandi et seruiendi aut existimauit ciuitatem in priorem formam posse reuocari amissis pristinis moribus futuramque ibi aequalitatem ciuilis iuris et staturas suo loco leges ubi uiderat tot milia hominum pugnantia non an seruirent sed utri quanta uero illum aut rerum naturae aut urbis suae tenuit obliuio qui uno interempto defuturum credidit alium qui idem uellet eum tarquinius esset inuentus post tot reges ferro ac fulminibus occisos sed uitam accipere debuit ob hoc tamen non habere illum parentis loco quia in ius dandi beneficii iniuria uenerat non enim seruauit is qui non interfecit nec beneficium dedit sed missionem illud magis uenire in aliquam disputationem potest quid faciendum sit captiuo cui redemptionis pretium homo prostituti corporis et infamis ore pro mittit patiar me ab impuro seruari seruatus deinde quam illi gratiam referam uiuam cum obsceno non uiuam cum redemptore quid ergo placeat dicam etiam a tali accipiam pecuniam quam pro capite dependam accipiam autem tamquam creditum non tamquam beneficium soluam illi pecuniam et si occasio fuerit seruandi periclitantem seruabo in amicitiam quae similes iungit non descendam nec seruatoris illum loco numerabo sed feneratoris cui sciam reddendum quod accepi est aliquis dignus a quo beneficium accipiam sed danti nociturum est ideo non accipiam quia ille paratus est mihi cum incommodo aut etiam periculo suo prodesse defensurus est me reum sed illo patrocinio regem sibi facturus inimicum inimicus sum si cum ille pro me periclitari uelit ego quod facilius est non facio ut sine illo pericliter ineptum et friuolum hoc hecaton ponit exemplum arcesilai quem ait a filio familiae adlatam pecuniam non accepisse ne ille patrem sordidum offenderet quid fecit laude dignum quod furtum non recepit quod maluit non accipere quam reddere quae est enim alienam rem non accipere moderatio si exemplo magni animi opus est utamur graecini iulii uiri egregii quem c caesar occidit ob hoc unum quod melior uir erat quam esse quemquam tiranno expedit is cum ab amicis conferentibus ad impensam ludorum pecunias acciperet magnam pecuniam a fabio persico missam non accepit et obiurgantibus iis qui non aestimant mittentes sed missa quod repudiasset ego inquit ab eo beneficium accipiam a quo propinationem accepturus non sum cum illi rebilus consularis homo eiusdem infamiae maiorem summam misisset instaretque ut accipi iuberet rogo inquit ignoscas et a persico non accepi utrum hoc munera accipere est an senatum legere cum accipiendum iudicauerimus hilares accipiamus profitentes gaudium et id danti manifestum sit ut fructum praesentem capiat iusta enim causa laetitiae est laetum amicum uidere iustior fecisse quam grate ad nos peruenisse indicemus effusis adfectibus quos non ipso tantum audiente sed ubique testemur qui grate beneficium accipit primam eius pensionem soluit sunt quidam qui nolint nisi secreto accipere testem beneficii et conscium uitant quos scias licet male cogitare quomodo danti in tantum producenda notitia est muneris sui in quantum de lectatura est cui datur ita accipienti adhibenda contio est quod pudet debere ne acceperis quidam furtiue gratias agunt et in angulo et ad aurem non est ista uerecundia sed infitiandi genus ingratus est qui remotis arbitris agit gratias quidam nolunt nomina secum fieri nec interponi pararios nec signatores aduocari chirographum dare idem faciunt qui dant operam ut beneficium in ipsos conlatum quam ignotis simum sit uerentur palam ferre ut sua potius uirtute quam alieno adiutorio consecuti dicantur rariores in eorum officiis sunt quibus uitam aut dignitatem debent et dum opinionem clientium timent grauiorem subeunt ingratorum alii pessime locuntur de optime meritis tutius est quosdam offendere quam demeruisse argumentum enim nihil debentium odio quaerunt atqui nihil magis praestandum est quam ut memoria nobis meritorum haereat quae subinde reficienda est quia nec referre potest gratiam nisi qui meminit et qui meminit eam refert nec delicate accipiendum est nec summisse et humiliter nam qui neclegens est in accipiendo cum omne beneficium recens pateat quid faciat cum prima eius uoluptas refrixit alius accipit fastidiose tamquam qui dicat non quidem mihi opus est sed quia tam ualde uis faciam tibi mei potestatem alius supine ut dubium praestanti relinquat an senserit alius uix labra diduxit et ingratior quam si tacuisset fuit loquendum est pro magnitudine rei impensius et illa adicienda plures quam putas obligasti nemo enim non gaudet beneficium suum latius patere nescis quid mihi praestiteris sed scire te oportet quanto plus sit quam existimas statim gratus est qui se onerat numquam tibi referre gratiam potero illud certe non desinam ubique confiteri me referre non posse nullo magis caesarem augustum demeruit et ad alia impetranda facilem sibi reddidit furnius quam quod cum patri antonianas partes secuto ueniam impetrasset dixit hanc unam caesar habeo iniuriam tuam effecisti ut et uiuerem et morerer ingratus quid est tam grati animi quam nullo modo sibi satis facere quam ne ad spem quidem exaequandi umquam beneficii accedere his atque eiusmodi uocibus id agamus ut uoluntas nostra non lateat sed aperiatur et luceat uerba cessent licet si quemadmodum debemus adfecti sumus conscientia eminebit in uultu qui gratus futurus est statim dum accipit de reddendo cogitet chrisippus quidem ait illum uelut in certamen cursus compositum et carceribus inclusum opperiri debere tempus suum ad quod uelut dato signo prosiliat et quidem magna illi contentione opus est magna celeritate ut consequatur antecedentem uidendum est nunc quid maxime faciat ingratos facit aut nimius sui suspectus et insitum mortalitati uitium se suaque mirandi aut auiditas aut inuidia incipiamus a primo nemo non benignus est sui iudex inde est ut omnia meruisse se existimet et in solutum accipiat nec satis suo pretio se aestimatum putet hoc mihi dedit sed quam sero sed post quot labores quanto consequi plura potuissem si illum aut illum aut me colere maluissem non hoc speraueram in turbam coniectus sum tam exiguo dignum me iudicauit honestius praeteriri fuit cn lentulus augur diuitiarum maximum exemplum antequam illum libertini pauperem facerent hic qui quater milies sestertium suum uidit proprie dixi nihil enim amplius quam uidit ingenii fuit sterilis tam pusilli quam animi cum esset auarissimus nummos citius emittebat quam uerba tanta illi inopia erat sermonis hic cum omnia incrementa sua diuo augusto deberet ad quem attulerat paupertatem sub onere nobilitatis laborantem princeps iam ciuitatis et pecunia et gratia subinde de augusto solebat queri dicens a studiis se abductum nihil tantum in se congestum esse quantum perdidisset relicta eloquentia at illi inter alia hoc quoque diuus augustus praestiterat quod illum derisu et labore irrito liberauerat non patitur auiditas quemquam esse gratum numquam enim improbae spei quod datur satis est et maiora cupimus quo maiora uenerunt multoque concitatior est auaritia in magnarum opum congestu collocata ut flammae infinite acrior uis est quo ex maiore incendio emicuit aeque ambitio non patitur quemquam in ea mensura honorum conquiescere quae quondam eius fuit impudens uotum nemo agit de tribunatu gratias sed queritur quod non est ad praeturam usque perductus nec haec grata est si deest consulatus ne hic quidem satiat si unus est ultra se cupiditas porrigit et felicitatem suam non intellegit quia non unde uenerit respicit sed quo tendat omnibus his uehementius et importunius malum est inuidia quae nos inquietat dum comparat hoc mihi praestitit sed illi plus sed illi maturius et deinde nullius causam agit contra omnes sibi fauet quanto est simplicius quanto prudentius beneficium acceptum augere scire neminem tanti ab alio quanti a se ipso aestimari plus accipere debui sed illi facile non fuit plus dare in multos diuidenda liberalitas erat hoc initium est boni consulamus et animum eius grate excipiendo euocemus parum fecit sed saepius faciet illum mihi praetulit et me multis ille non est mihi par uirtutibus nec officiis sed habuit suam uenerem querendo non efficiam ut maioribus dignus sim sed ut datis indignus plura illis hominibus turpissimis data sunt quid ad rem quam raro fortuna iudicat cotidie querimur malos esse felices saepe quae agellos pessimi cuiusque transierat optimorum uirorum segetem grando percussit fert sortem suam quisque ut in ceteris rebus ita in amicitiis nullum est tam plenum beneficium quod non uellicare malignitas possit nullum tam angustum quod non bonus interpres extendat numquam deerunt causae querendi si beneficia a deteriore parte spectaueris uide quam iniqui sint diuinorum munerum aestimatores et quidem professi sapientiam queruntur quod non magnitudine corporum aequemus elephantos uelocitate ceruos leuitate aues impetu tauros quod solida sit cutis beluis decentior dam mis densior ursis mollior fibris quod sagacitate nos narium canes uincant quod acie luminum aquilae spatio aetatis corui multa animalia nandi facilitate et cum quaedam ne coire quidem in idem natura patiatur ut uelocitatem corporum et uires ex diuersis ac dissidentibus bonis hominem non esse compositum iniuriam uocant et neclegentes nostri deos quod non bona ualetudo etiam uitiis inexpugnabilis data sit quod non futuri scientia uix sibi temperant quin eo usque impudentiae prouehantur ut naturam oderint quod infra deos sumus quod non in aequo illis stetimus quanto satius est ad contemplationem tot tantorum que beneficiorum reuerti et agere gratias quod nos in hoc pulcherrimo domicilio uoluerunt secundas sortiri quod terrenis praefecerunt aliquis ea animalia comparat nobis quorum potestas penes nos est quidquid nobis negatum est dari non potuit proinde quisquis es iniquus aestimator sortis humanae cogita quanta nobis tribuerit parens noster quanto ualentiora animalia sub iugum miserimus quanto uelociora consequamur quam nihil sit mortale non sub ictu nostro positum tot uirtutes accepimus tot artes animum denique cui nihil non eodem quo intendit momento peruium est sideribus uelociorem quorum post multa saecula futuros cursus antecedit tantum deinde frugum tantum opum tantum rerum aliarum super alias aceruatarum circumeas licet cuncta et quia nihil totum inuenies quod esse te malles ex omnibus singula excerpas quae tibi dari uelles bene aestimata naturae indulgentia confitearis necesse est in deliciis te illi fuisse ita est carissimos nos habuerunt di immortales habentque et qui maximus tribui honos potuit ab ipsis proximos collocauerunt magna accepimus maiora non cepimus haec mi liberalis necessaria credidi et quia loquendum aliquid de maximis beneficiis erat cum de minutis loqueremur et quia inde manat etiam in cetera huius detestabilis uitii audacia cui enim respondebit grate quod munus existimabit aut ma gnum aut reddendum qui summa beneficia spernit cui salutem cui spiritum debebit qui uitam accepisse se a dis negat quam cotidie ab illis petit quicumque ergo gratos esse docet et hominum causam agit et deorum quibus nullius rei indigentibus positis extra desiderium referre nihilo minus gratiam possumus non est quod quisquam excusationem mentis ingratae ab infirmitate atque inopia petat et dicat quid enim faciam et quomodo quando superioribus dominisque rerum omnium gratiam referam referre facile est si auarus es sine impendio si iners sine opera eodem quidem momento quo obligatus es si uis cum quolibet paria fecisti quoniam qui libenter beneficium accipit reddidit hoc ex paradoxis stoicae sectae minime mirabile ut mea fert opinio aut incredibile est eum qui libenter accipit beneficium reddidisse nam eum omnia ad animum referamus fecit quisque quantum uoluit et cum pietas fides iustitia omnis denique uirtus intra se perfecta sit etiam si illi manum exserere non licuit gratus quoque homo esse potest uoluntate quotiens quod proposuit quisque consequitur capit operis sui fructum qui beneficium dat quid proponit prodesse ei cui dat et uoluptati esse si quod uoluit effecit peruenitque ad me animus eius ac mutuo gaudio adfecit tulit quod petit non enim in uicem aliquid sibi reddi uoluit aut non fuit bene ficium sed negotiatio bene nauigauit qui quem destinauit portum tenuit teli iactus certae manus peregit officium si petita percussit beneficium qui dat uult excipi grate habet quod uoluit si bene acceptum est sed sperauit emolumenti aliquid non fuit hoc beneficium cuius proprium est nihil de reditu cogitare quod accipiebam eo animo accepi quo dabatur reddidi alioqui pessima optimae rei condicio est ut gratus sim ad fortunam mittor si illa inuita respondere non possum sufficit animus animo quid ergo non quidquid potuero et faciam ut reddam et temporum rerumque occasionem sequar et implere eius sinum cupiam a quo aliquid accepi sed malo loco beneficium est nisi et excussis manibus esse grato licet qui accepit inquit beneficium licet animo benignissimo acceperit nondum consummauit officium suum restat enim pars reddendi sicut in lusu est aliquid pilam scite ac diligenter excipere sed non dicitur bonus lusor nisi qui apte et expedite remisit quam acceperat exemplum hoc dissimile est quare quia huius rei laus in corporis motu est et in agilitate non in animo explicari itaque totum debet de quo oculis iudicatur nec tamen ideo non bonum lusorem dicam qui pilam ut oportebat excepit si per ipsum mora quominus remitteret non fuit sed quamuis inquit arti ludentis nihil desit quia partem quidem fecit sed partem quam non fecit potest facere lusus ipse imperfectus est qui consummatur uicibus mittendi ac remittendo nolo diutius hoc refellere existimemus ita esse desit aliquid lusui non lusori sic et in hoc de quo disputamus deest aliquid rei datae cui par alia debetur non animo qui animum parem sibi nanctus est et quantum in illo est quod uoluit effecit beneficium mihi dedit accepi non aliter quam ipse accipi uoluit iam habet quod petit et quod unum petit ergo gratus sum post hoc usus mei restat et aliquod ex homine grato commodum hoc non imperfecti officii reliqua pars est sed perfecti ac cessio facit phidias statuam alius est fructus artis alius artificii artis est fecisse quod uoluit artificii fecisse cum fructu perfecit opus suum phidias etiam si non uendidit triplex illi fructus est operis sui unus conscientiae hunc absoluto opere percipit alter famae tertius utilitatis quem allatura est aut gratia aut uenditio aut aliqua commoditas sic bene ficii fructus primus ille est conscientiae hunc percipit qui quo uoluit munus suum pertulit secundus et tertius est et famae et eorum quae praestari in uicem possunt itaque cum benigne acceptum est beneficium qui dedit gratiam quidem iam recepit mercedem nondum debeo itaque quod extra beneficium est ipsum quidem bene accipiendo persolui quid ergo inquit rettulit gratiam qui nihil fecit primum fecit bono animo bonum obtulit et quod est amicitiae ex aequo post deinde aliter beneficium aliter creditum soluitur non est quod expectes ut solutionem tibi ostendam res inter animos geritur quod dico non uidebitur durum quamuis primo contra opinionem tuam pugnet si te commodaueris mihi et cogitaueris plures esse res quam uerba ingens copia est rerum sine nomine quas non propriis appellationibus notamus sed alienis commodatisque pedem et nostrum dicimus et lecti et ueli et carminis canem et uenaticum et marinum et sidus quia non suffici mus ut singulis singula adsignemus quotiens opus est mutuamur fortitudo est uirtus pericula iusta contemnens aut scientia periculorum repellendorum excipiendorum prouocandorum dicimus tamen et gladiatorem fortem uirum et seruum nequam quem in contemptum mortis temeritas impulit parsimonia est scientia uitandi sumptus superuacuos aut ars re familiari moderate utendi parcissimum tamen hominem uocamus pusilli animi et contracti cum infinitum intersit inter modum et angustias haec alia sunt natura sed efficit inopia sermonis ut et hunc et illum parcum uocemus ut et ille fortis dicatur cum ratione fortuita despiciens et hic sine ratione in pericula excurrens sic beneficium est et actio ut diximus benefica et ipsum quod datur per illam actionem ut pecunia ut domus ut praetexta unum utrique nomen est uis quidem ac potestas longe alia itaque attende iam intellegis nihil me quod opinio tua refugiat dicere illi beneficio quod actio perficit relata gratia est si illud beneuole excipimus illud alterum quod re continetur nondum reddidimus sed uolemus reddere uoluntati uoluntate satis fecimus rei rem debemus itaque quamuis rettulisse illum gratiam dicamus qui beneficium libenter accipit iubemus tamen et simile aliquid ei quod accepit reddere a consuetudine quaedam quae dicimus abhorrent deinde alia uia ad consuetudinem redeunt negamus iniuriam accipere sapientem tamen qui illum pugno percusserit iniuriarum damnabitur negamus stulti quidquam esse et tamen eum qui rem aliquam stulto surripuit furti condemnabimus insanire omnes dicimus nec omnes curamus elleboro his ipsis quos uocamus insanos et suffragium et iuris dictionem committimus sic dicimus eum qui beneficium bono animo accipit gratiam rettulisse nihilo minus illum in aere alieno relinquimus gratiam relaturum etiam cum rettulit exhortatio est illa non infitiatio beneficii ne beneficia timeamus ne ut intolerabili sarcina pressi deficiamus animo bona mihi donata sunt et fama defensa detractae sordes spiritus seruatus et libertas spiritu potior et quomodo referre gratiam potero quando ille ueniet dies quo illi animum meum ostendam hic ipse est quo ille suum ostendit excipe beneficium amplexare gaude non quod accipias sed quod reddas debiturusque sis non adibis tam magnae rei periculum ut casus ingratum facere te possit nullas tibi proponam difficultates ne despondeas animum ne laborum ac longae seruitutis expectatione deficias non differo te de praesenti bus fiat numquam eris gratus nisi statim es quid ergo facies non arma sumenda sunt at fortasse erunt non maria emetienda fortasse etiam uentis minantibus solues uis reddere beneficium benigne accipe rettulisti gratiam non ut soluisse te putes sed ut securior debeas non referre beneficiis gratiam et est turpe et apud omnes habetur aebuti liberalis ideo de ingratis etiam ingrati queruntur cum interim hoc omnibus haeret quod omnibus displicet adeoque in contrarium itur ut quosdam habeamus infestissimos non post beneficia tantum sed propter beneficia hoc prauitate naturae accidere quibusdam non negauerim pluribus quia memoriam tempus interpositum subducit nam quae recentia apud illos uiguerunt ea interiecto spatio obsolescunt de quibus fuisse mihi tecum disputationem scio cum tu illos non ingratos uocares sed oblitos tamquam ea res ingratum excuset quae facit aut quia hoc accidit alicui non sit ingratus cum hoc non accidat nisi ingrato multa sunt genera ingratorum ut furum ut homicidarum quorum una culpa est ceterum in partibus uarietas magna ingratus est qui beneficium accepisse se negat quod accepit ingratus est qui dis simulat ingratus qui non reddit ingratissimus omnium qui oblitus est illi enim si non soluunt tamen debent et extat apud illos uestigium certe meritorum intra malam conscientiam inclusorum aliquando ad referendam gratiam conuerti ex aliqua causa possunt si illos pudor admonuerit si subita honestae rei cupiditas qualis solet ad tempus etiam in malis pectoribus exsurgere si inuitauerit facilis occasio hic numquam fieri gratus potest cui beneficium totum elapsum est et utrum tu peiorem uocas apud quem gratia beneficii intercidit an apud quem etiam memoria uitiosi oculi sunt qui lucem reformidant caeci qui non uident et parentes suos non amare impietas est non adgnoscere insania quis tam ingratus est quam qui quod in prima parte animi positum esse debuit et semper occurrere ita seposuit et abiecit ut in ignorantiam uerteret apparet illum non saepe de reddendo cogitasse cui obrepsit obliuio denique ad reddendam gratiam et uirtute opus est et tempore et facultate et adspirante fortuna qui meminit sat sine impendio gratus est hoc quod non operam exigit non opes non felicitatem qui non praestat nullum habet quo lateat patrocinium numquam enim uoluit gratus esse qui beneficium tam longe proiecit ut extra conspectum suum poneret quemadmodum quae in usu sunt et manum cotidie tactumque patiuntur numquam periculum situs adeunt illa quae ad oculos non reuocantur sed extra conuersationem ut superuacua iacuerunt sordes ipsa colligunt uetustate ita quidquid frequens cogitatio exercet ac renouat memoriae numquam subducitur quae nihil perdit nisi ad quod non saepe respexit praeter hanc causam aliae quoque sunt quae nobis merita non numquam maxima euellant prima omnium ac potentissima quod nouis semper cupiditatibus occupati non quid habeamus sed quid petamus spectamus in id quod adpetitur intentis quidquid est domi uile est sequitur autem ut ubi quod acceperis leue nouorum cupiditas fecit auctor quoque eorum non sit in pretio amauimus aliquem et suspeximus et fundatum ab illo statum nostrum professi sumus quamdiu nobis placebant ea quae consecuti sumus deinde irrumpit animum aliorum admiratio et ad ea impetus factus est uti mortalibus mos est ex magnis maiora cupiendi protinus excidit quidquid ante apud nos beneficium uocabatur nec ea intuemur quae nos aliis praeposuere sed ea sola quae fortuna praecedentium ostentat non potest autem quisquam et inuidere et gratias agere quia inuidere querentis et maesti est gratias agere gaudentis deinde quia nemo nostrum nouit nisi id tempus quod cum maxime transit ad praeterita rari animum retorquent sic fit ut praeceptores eorumque beneficia intercidant quia totam pueritiam reliquimus sic fit ut in adulescentiam nostram collata pereant quia ipsa numquam retractatur nemo quod fuit tamquam in praeterito sed tamquam in perdito ponit ideoque caduca memoria est futuro imminentium hoc loco reddendum est epicuro testimonium qui adsidue queritur quod aduersus praeterita simus ingrati quod quaecumque percipimus bona non reducamus nec inter uoluptates numeremus cum certior nulla sit uoluptas quam quae iam eripi non potest praesentia bona nondum tota in solido sunt potest illa casus aliquis incidere futura pendent et incerta sunt quod praeteriit inter tuta sepositum est quomodo gratus esse quisquam aduersus beneficia potest qui omnem uitam suam transilit praesentium totus ac futurorum memoria gratum facit memoriae minimum tribuit quisquis spei plurimum quemadmodum mi liberalis quaedam res semel perceptae haerent quaedam ut scias non est satis didicisse intercidit enim eorum scientia nisi con tinuetur geometriam dico et sublimium cursum et si qua alia propter suptilitatem lubrica sunt ita beneficia quaedam magnitudo non patitur excidere quaedam minora sed numero plurima et temporibus diuersa effluunt quia ut dixi non subinde illa tractamus nec libenter quid cuique debeamus recognoscimus audi uoces petentium nemo non uicturam semper in animo suo memoriam dixit nemo non deditum se et deuotum professus est et si quod aliud humilius uerbum quo se oppigneraret inuenit post exiguum tempus idem illi uerba priora quasi sordida et parum libera euitant perueniunt deinde eo quo ut ego existimo pessimus quisque atque ingratissimus peruenit ut obliuiscantur adeo enim ingratus est qui oblitus est ut ingratus sit cui beneficium in mentem uenit hoc tam inuisum uitium an impunitum esse debeat quaeritur et an haec lex quae in scholis exercetur etiam in ciuitate ponenda sit qua ingrati datur actio quae uidetur aequa omnibus quidni cum urbes quoque urbibus quae praestitere exprobrent et in maiores collata a posteris exigant nostri maiores maximi scilicet uiri ab hostibus tantum res repe tierunt beneficia magno animo dabant magno perdebant excepta macedonum gente non est in ulla data aduersus ingratum actio magnumque hoc argumentum est dandam non fuisse quia aduersus maleficium omne consensimus et homicidii ueneficii parricidii uiolatarum religionum aliubi atque aliubi diuersa poena est sed ubique aliqua hoc frequentissimum crimen nusquam punitur ubique improbatur neque absoluimus illud sed eum difficilis esset incertae rei aestimatio tantum odio damnauimus et inter ea reliquimus quae ad iudices deos mittimus rationes autem multae mihi occurrunt propter quas crimen hoc in legem cadere non debeat primum omnium pars optima beneficii periit si actio sicut certae pecuniae aut ex conducto et locato datur hoc enim in illo speciosissimum est quod dedimus uel perdituri quod totum permisimus accipientium arbitrio si appello si ad iudicem uoco incipit non beneficium esse sed creditum deinde cum res honestissima sit referre gratiam desinit esse honesta si necessaria est non magis enim laudabit quisquam gratum hominem quam eum qui depositum reddidit aut quod debebat citra iudicem soluit ita duas res quibus in uita humana nihil pulchrius est corrumpimus gratum hominem et beneficium quid enim aut in hoc magnificum est si beneficium non dat sed commodat aut in illo qui reddit non quia uult sed quia necesse est non est gloriosa res gratum esse nisi tutum est ingratum fuisse adice nunc quod huic uni legi omnia fora uix sufficient quis erit qui non agat quis cum quo non agatur omnes sua extollunt omnes etiam minima quae in alios contulere dilatant praeterea quaecumque in cognitionem cadunt comprendi possunt et non dare infinitam licentiam iudici ideo melior uidetur condicio causae bonae si ad iudicem quam si ad arbitrum mittitur quia illum formula includit et certos quos non excedat terminos ponit huius libera et nullis adstricta uinculis religio et detrahere aliquid potest et adicere et sententiam suam non prout lex aut iustitia suadet sed prout humanitas aut misericordia impulit regere ingrati actio non erat iudicem adligatura sed regno liberrimo positura quid sit enim beneficium non constat deinde quantum sit refert quam benigne illud interpretetur iudex quid sit ingratus nulla lex monstrat saepe et qui reddidit quod accepit in gratus est et qui non reddidit gratus de quibusdam et imperitus iudex demittere tabellam potest ubi fecisse aut non fecisse pronuntiandum est ubi prolatis cautionibus controuersia tollitur ubi inter disputantes ratio ius dicit ubi uero animi coniectura capienda est ubi id de quo sola sapientia decernit in controuersiam incidit non potest sumi ad haec iudex ex turba selectorum quem census in album et equestris hereditas misit itaque non haec parum idonea res uisa est quae deduceretur ad iudicem sed nemo huic rei satis idoneus iudex inuentus est quod non admiraberis si excusseris quid habiturus fuerit difficultatis quisquis in eiusmodi reum exisset donauit aliquis magnam pecuniam sed diues sed non sensurus impendium donauit alius sed toto patrimonio cessurus summa eadem est beneficium idem non est etiamnunc adice hic pecuniam pro addicto dependit sed cum illam domo protulisset ille dedit eandem sed mutuam sumpsit aut rogauit et se obligari ingenti merito passus est eodem existimas loco esse illum qui beneficium ex facili largitus est et hunc qui ac cepit ut daret tempore quaedam magna fiunt non summa beneficium est donata possessio cuius fertilitas laxare possit annonam beneficium est unus in fame panis beneficium est donare regiones per quas magna flumina et nauigabilia decurrant beneficium est arentibus siti et uix spiritum per siccas fauces ducentibus monstrare fontem quis inter se ista comparabit quis expendet difficilis est sententia quae non rem sed uim rei quaerit eadem licet sint aliter data non idem pendent dedit hic mihi beneficium sed non libenter sed dedisse se questus est sed superbius me quam solebat adspexit sed tam tarde dedit ut plus praestaturus fuerit si cito negasset horum quomodo iudex inibit aestimatio nem cum sermo et dubitatio et uultus meriti gratiam destruant quid quod quaedam beneficia uocantur quia nimis concupiscuntur quaedam non sunt ex hac uulgari nota sed maiora etiam si minus apparent beneficium uocas dedisse potentis populi ciuitatem in quattuordecim deduxisse et defendisse capitis reum quid utilia suasisse quid retinuisse ne in scelus rueret quid gladium excussisse morituro quid efficacibus remediis lugentem et quos desiderabat uolentem sequi ad uitae consilium reduxisse quid ad sedisse aegro et cum ualetudo eius ac salus momentis constaret excepisse idonea cibo tempora et cadentes uenas uino refecisse et medicum adduxisse morienti haec quis aestimabit quis dissimilibus beneficiis iubebit beneficia pensari donaui tibi domum sed ego tuam supra te ruere praedixi dedi tibi patrimonium sed ego naufrago tabulam pugnaui pro te et uulnera excepi at ego uitam tibi silentio dedi cum aliter beneficium detur aliter reddatur paria facere difficile est dies praeterea beneficio reddendo non dicitur sicut pecuniae creditae itaque potest qui nondum reddidit reddere dic enim intra quod tempus deprendatur ingratus maxima beneficia probationem non habent saepe intra tacitam duorum conscientiam latent an hoc inducimus ut non demus beneficia sine teste quam deinde poenam ingratis constituimus unam omnibus cum disparia sint inaequalem et pro cuiusque beneficio maiorem aut minorem age intra pecuniam uersabitur taxatio quid quod quaedam uitae beneficia sunt et maiora uita his quae pro nuntiantur poena minor beneficio iniqua est par et capitalis quid inhumanius quam cruentos esse beneficiorum exitus quaedam inquit priuilegia parentibus data sunt quomodo horum extra ordinem habita ratio est sic aliorum quoque beneficorum haberi debet parentium condicionem sacrauimus quia expediebat liberos tolli sollicitandi ad hunc laborem erant incertam adituri fortunam non poterat illis dici quod beneficia dantibus dicitur cui des elige ipse tecum si deceptus es querere dignum adiuua in liberis tollendis nihil iudicio tollentium licet tota res uoti est itaque ut aequiore animo adirent aleam danda aliqua illis potestas fuit deinde alia condicio parentium est qui beneficia quibus dederunt dant nihilo minus daturique sunt nec est periculum ne dedisse ipsos mentiantur in ceteris quaeri debet non tantum an receperint sed an dederint horum in confesso merita sunt et quia utile est iuuentuti regi imposuimus illi quasi domesticos magistratus sub quorum custodia contineretur deinde omnium parentium unum erat beneficium itaque aestimari semel potuit alia diuersa sunt dis similia infinitis inter se interuallis distantia itaque sub nullam regulam cadere potuerunt cum aequius esset omnia relinqui quam omnia aequari quaedam magno dantibus constant quaedam accipientibus magna sunt sed gratuita tribuentibus quaedam amicis data sunt quaedam ignotis plus est quamuis idem detur si ei datur quem nosse a beneficio tuo incipis hic auxilia tribuit ille ornamenta ille solacia inuenies qui nihil putet esse iucundius nihil maius quam habere in quo calamitas adquiescat inuenies rursus qui dignitati suae quam securitati consuli malit est qui plus ei debere se iudicet per quem tutior est quam ei per quem honestior proinde ista maiora aut minora erunt prout fuerit iudex aut huc aut illo inclinatus animo praeterea creditorem mihi ipse eligo beneficium saepe ab eo accipio a quo nolo et aliquando ignorans obligor quid facies ingratum uocabis eum cui beneficium inscio et si scisset non accepturo impositum est non uocabis eum qui utcumque ac ceptum non reddidit aliquis dedit mihi beneficium sed idem postea fecit iniuriam utrum uno munere ad patientiam iniuriarum omnium adstringor an proinde erit ac si gratiam rettulerim quia beneficium suum ipse insequenti iniuria rescidit quomodo deinde aestimabis utrum plus sit quod accepit an quo laesus est dies me deficiet omnes difficultates persequi temptantem tardiores inquit ad beneficia danda facimus non uindicando data nec infitiatores eorum adficiendo poena sed illud quoque tibi e contrario occurrat multo tardiores futuros ad accipienda beneficia si periculum causae dicundae aditum erunt et innocentiam sollicitiore habituri loco deinde erimus per hoc ipsi quoque ad danda tardiores nemo enim libenter dat inuitis sed quicumque ad bene faciendum bonitate inuitatus est et ipsa pulchritudine rei etiam libentius dabit nihil debituris nisi quod uolent minuitur enim gloria eius officii cui diligenter cautum est deinde pauciora erunt beneficia sed ueriora quid autem mali est inhiberi beneficiorum temeritatem hoc enim ipsum secuti sunt qui nullam legem huic constituerunt ut circumspectius donaremus circumspectius eligeremus eos in quos merita conferuntur etiam atque etiam cui des considera nulla actio erit nulla repetitio erras si existimas succursurum tibi iudicem nulla lex te in integrum restituet solam accipientis fidem specta hoc modo beneficia auctoritatem suam tenent et magnifica sunt pollues illa si materiam litium feceris aequissima uox est et ius gentium prae se ferens redde quod debes haec turpissima est in beneficio redde quid reddet uitam quam debet dignitatem securitatem sanitatem reddi maxima quaeque non possunt at pro iis inquit aliquid quod tanti sit hoc est quod dicebam interituram tantae rei dignitatem si beneficium mercem facimus non est irritandus animus ad auaritiam ad querellas ad discordiam sua sponte in ista fertur quantum possumus resistamus et quaerenti occasiones amputemus utinam quidem persuadere possemus ut pecunias creditas tantum a uolentibus acciperent utinam nulla stipulatio emptorem uenditori obligaret nec pacta commentaque impressis signis custodirentur fides potius illa seruaret et aecum colens animus sed necessaria optimis praetulerunt et cogere fidem quam expectare malunt adhibentur ab utraque parte testes ille per tabulas plurium nomina inter positis parariis facit ille non est interrogatione con tentus nisi reum manu sua tenuit o turpem humani generis fraudis ac nequitiae publicae confessionem anulis nostris plus quam animis creditur in quid isti ornati uiri adhibiti sunt in quid imprimunt signa nempe ne ille neget accepisse se quod accepit hos incorruptos uiros et uindices ueritatis existimas at his ipsis non aliter statim pecuniae committentur ita non honestius erat a quibusdam fidem falli quam ab omnibus perfidiam timeri hoc unum deest auaritiae ut beneficia sine sponsore non demus generosi animi est et magnifici iuuare prodesse qui dat beneficia deos imitatur qui repetit feneratores quid illos dum uindicamus in turbam sordidissimam redigimus plures inquit ingrati erunt si nulla aduersus ingratum datur actio immo pauciores quia maiore dilectu dabuntur beneficia deinde non expedit notum omnibus fieri quam multi ingrati sint pudorem enim rei tollet multitudo peccantium et desinet esse probri loco commune maledictum numquid iam ulla repudio erubescit postquam illustres quaedam ac nobiles feminae non consulum numero sed maritorum annos suos computant et exeunt matrimonii causa nubunt repudii tamdiu istuc timebatur quamdiu rarum erat quia nulla sine diuortio acta sunt quod saepe audiebant facere didicerunt numquid iam ullus adulterii pudor est postquam eo uentum est ut nulla uirum habeat nisi ut adulterum irritet argumentum est deformitatis pudicitia quam inuenies tam miseram tam sordidam ut illi satis sit unum adulterorum par nisi singulis diuisit horas et non sufficit dies omnibus nisi apud alium gestata est apud alium mansit infrunita et antiqua est quae nesciat matrimonium uocari unum adulterium quemadmodum horum delictorum iam euanuit pudor postquam res latius euagata est ita ingratos plures efficies et auctiores si numerare se coeperint quid ergo impunitus erit ingratus quid ergo impunitus erit impius quid malignus quid auarus quid impotens quid crudelis impunita tu credis esse quae inuisa sunt aut ullum supplicium grauius existimas publico odio poena est quod non audet ab ullo beneficium accipere quod non audet ulli dare quod omnium designatur oculis aut designari se iudicat quod intellectum rei optimae ac dulcissimae amisit an tu infelicem uocas qui caruit acie cuius aures morbus obstruxit non uocas miserum eum qui sensum beneficiorum amisit testes ingratorum omnium deos metuit urit illum et angit intercepti beneficii conscientia denique satis haec ipsa poena magna est quod rei ut dicebam iucundissimae fructum non percipit at quem iuuat accepisse aequali perpetuaque uoluptate fruitur et animum eius a quo accepit non rem intuens gaudet gratum hominem semper bene ficium delectat ingratum semel comparari autem potest utriusque uita cum alter tristis sit et sollicitus qualis esse infitiator ac fraudulentus solet apud quem non parentium qui debet honor est non educatoris non praeceptorum alter laetus hilaris occasionem referendae gratiae expectans et ex hoc ipso adfectu gaudium grande percipiens nec quaerens quomodo decoquat sed quemadmodum plenius uberiusque respondeat non solum parentibus et amicis sed humilioribus quoque personis nam etiam si a seruo suo beneficium accepit aestimat non a quo sed quid acceperit quamquam quaeritur a quibusdam sicut ab hecatone an beneficium dare seruus domino possit sunt enim qui ita distinguant quaedam beneficia esse quaedam officia quaedam ministeria beneficium esse quod alienus det alienus est qui potuit sine reprehensione cessare officium esse filii uxoris earum personarum quas necessitudo suscitat et ferre opem iubet ministerium esse serui quem condicio sua eo loco posuit ut nihil eorum quae praestat imputet superiori praeterea seruum qui negat dare aliquando domino beneficium ignarus est iuris humani refert enim cuius animi sit qui praestat non cuius status nulli praeclusa uirtus est omnibus patet omnes admittit omnes inuitat et ingenuos et libertinos et seruos et reges et exules non eligit domum nec censum nudo homine contenta est quid enim erat tuti aduersus repentina quid animus magnum promitteret sibi si certam uirtutem fortuna amitteret si non dat beneficium seruus domino nec regi quisquam suo nec duci suo miles quid enim interest quali quis teneatur imperio si summo tenetur nam si seruo quominus in nomen meriti perueniat necessitas obstat et patiendi ultima timor idem istuc obstabit et ei qui regem habet et ei qui ducem quoniam sub dispari titulo paria in illos licent atqui dant regibus suis dant imperatoribus beneficia ergo et dominis potest seruus iustus esse potest fortis potest magni animi ergo et beneficium dare potest nam et hoc uirtutis est adeo quidem dominis serui beneficia possunt dare ut ipsos saepe beneficii sui fecerint non est dubium quin seruus beneficium dare possit cuilibet quare ergo non et domino suo possit quia non potest inquit creditor domini sui fieri si pecuniam illi dederit alioqui cotidie dominum suum obligat peregrinantem sequitur aegro ministrat rus eius labore summo colit omnia tamen ista quae alio praestante beneficia dicerentur praestante seruo ministeria sunt beneficium enim id est quod quis dedit cum illi liceret et non dare seruus autem non habet negandi potestatem ita non praestat sed paret nec id se fecisse iactat quod non facere non potuit iam sub ista ipsa lege uincam et eo perducam seruum ut in multa liber sit interim dic mihi si tibi ostendere aliquem pro salute domini sui sine respectu sui dimicantem et confossum uulneribus reliquias tamen sanguinis ab ipsis uitalibus fundentem et ut ille effugiendi tempus habeat moram sua morte quaerentem hunc tu negabis beneficium dedisse quia seruus est si tibi ostendero aliquem ut secreta domini prodat nulla tiranni pollicitatione corruptum nullis territum minis nullis cruciatibus uictum auertisse quantum potuerit suspiciones quaerentis et impendisse spiritum fidei hunc tu negabis beneficium domino dedisse quia seruus est uide ne eo maius sit quo rarius est exemplum uirtutis in seruis eoque gratius quod cum fere inuisa imperia sint et omnis necessitas grauis commune seruitutis odium in aliquo domini caritas uicit ita non ideo beneficium non est quia a seruo profectum est sed ideo maius quia de terrere ab illo ne seruitus quidem potuit errat si quis existimat seruitutem in totum hominem descendere pars melior eius excepta est corpora obnoxia sunt et adscripta dominis mens quidem sui iuris quae adeo libera et uaga est ut ne ab hoc quidem carcere cui inclusa est teneri queat quominus impetu suo utatur et ingentia agat et in infinitum comes caelestibus exeat corpus itaque est quod domino fortuna tradidit hoc emit hoc uendit interior illa pars mancipio dari non potest ab hac quidquid uenit liberum est nec enim aut nos omnia iubere possumus aut in omnia serui parere coguntur contra rem publicam imperata non facient nulli sceleri manus commodabunt quaedam sunt quae leges nec iubent nec uetant facere in iis seruus materiam beneficii habet quam diu praestatur quod a seruo exigi solet ministerium est ubi plus quam quod seruo necesse est beneficium est ubi in adfectum amici transit desinit uocari ministerium est aliquid quod dominus prae stare seruo debeat ut cibaria ut uestiarium nemo hoc dixit beneficium at indulsit liberalius educauit artes quibus erudiuntur ingenui tradidit beneficium est idem e contrario fit in persona serui quidquid est quod seruilis officii formulam excedit quod non ex imperio sed ex uoluntate praestatur beneficium est si modo tantum est ut hoc uocari potuerit quolibet alio praestante seruus ut placet chrisippo perpetuus mercennarius est quemadmodum ille beneficium dat ubi plus praestat quam in quod operas locauit sic seruus ubi beneuolentia erga dominum fortunae suae modum transit et altius aliquid ausus quod etiam felicius natis decori esset spem domini antecessit beneficium est intra domum inuentum an aecum uidetur tibi quibus si minus debito faciant irascimur non haberi gratiam si plus debito solitoque fecerint uis scire quando non sit beneficium ubi dici potest quid si nollet ubi uero id praestitit quod nolle licuit uoluisse laudandum est inter se contraria sunt beneficium et iniuria potest dare beneficium domino si a domino iniuriam accipere atqui de iniuriis dominorum in seruos qui audiat positus est qui et saeuitiam et libidinem et in praebendis ad uictum necessariis auaritiam compescat quid ergo beneficium dominus a seruo accipit immo homo ab homine denique quod in illius potestate fuit fecit beneficium domino dedit ne a seruo acceperis in tua potestate est quis autem tantus est quem non fortuna indigere etiam infimis cogat multa iam beneficiorum exempla referam et dissimilia et quaedam inter se contraria dedit aliquis domino suo uitam dedit mortem seruauit periturum et hoc si parum est pereundo seruauit alius mortem domini adiuuit alius decepit claudius quadrigarius in duodeuicensimo annalium tradit cum obsideretur grumentum et iam ad summam desperationem uentum esset duos seruos ad hostem transfugisse et operae pretium fecisse deinde urbe capta passim discurrente uictore illos per nota itinera ad domum in qua seruierant praecucurrisse et dominam suam ante egisse quaerentibus quae nam esset dominam et quidem crudelissimam ad supplicium ab ipsis duci professes esse eductam deinde extra mures summa cura celasse donec hostilis ira consideret deinde ut satiatus miles cito ad romanos mores rediit illos quoque ad suos redisse et dominam sibi ipsos dedisse manu misit utrumque e uestigio illa nec indignata est ab his se uitam accepisse in quos uitae necisque potestatem habuisset potuit sibi hoc uel magis gratulari aliter enim seruata munus notae et uulgaris clementiae habuisset sic seruata nobilis fabula et exemplum duarum urbium fuit in tanta confusione captae ciuitatis eum sibi quisque consuleret omnes ab illa praeter transfugas fugerunt at hi ut ostenderent quo animo facta esset prior illa transitio a uictoribus ad captiuam transfugerunt personam parricidarum ferentes quod in illo beneficio maximum fuit tanti iudicauerunt ne domina occide retur uideri dominam occidisse non est mihi crede non dico seruilis sed uilis animi egregium factum fama sceleris emisse uettius praetor marsorum ducebatur ad romanum imperatorem seruus eius gladium militi illi ipsi a quo trahebatur eduxit et primum dominum occidit deinde tempus est inquit me et mihi consulere iam dominum manu misi atque ita traiecit se uno ictu da mihi quemquam qui magnificentius dominum seruauerit corfinium caesar obsidebat tenebatur inclutus domitius imperauit medico eidemque seruo suo ut sibi uenenum daret cum tergiuersantem uideret quid cunctaris inquit tamquam in tua potestate totum istud sit mortem rogo armatus tum ille promisit et medicamentum innoxium bibendum illi dedit quo cum sopitus esset accessit ad filium eius et iube inquit me adseruari dum ex euentu intellegis an uenenum patri tuo dederim uixit domitius et seruatus a caesare est prior tamen illum seruus seruauerat bello ciuili proscriptum dominum seruus abscondit et cum anulos eius sibi aptasset ac uestem induisset speculatoribus occurrit nihilque se deprecari quo minus imperata peragerent dixit et deinde ceruicem porrexit quanti uiri est pro domino eo tempore mori uelle quo rara erat fides dominum mori nolle in publica crudelitate mitem inueniri in publica perfidia fidelem cum praemia proditionis ingentia ostendantur praemium fidei mortem concupiscere nostri saeculi exempla non praeteribo sub tib caesare fuit accusandi frequens et paene publica rabies quae omni ciuili bello grauius togatam ciuitatem confecit excipiebatur ebriorum sermo simplicitas iocantium nihil erat tutum omnis saeuiendi placebat occasio nec iam reorum expectabantur euentus cum esset unus cenabat paulus praetorius in conuiuio quodam imaginem tib caesaris habens ectipa et eminente gemma rem ineptissimam fecero si nunc uerba quaesiero quemadmodum dicam illum matellam sumpsisse quod factum simul et maro ex notis illius temporis uestigatoribus notauit et seruus eius quoi nectebantur insidiae ei ebrio anulum extraxit et cum maro conuiuas testaretur admotam esse imaginem obscenis et iam subscriptionem componeret ostendit in manu sua seruus anulum si quis hunc seruum uocat et illum conuiuam uocabit sub diuo augusto nondum hominibus uerba sua periculosa erant iam molesta rufus uir ordinis senatorii inter cenam optauerat ne caesar saluus rediret ex ea peregrinatione quam parabat et adiecerat idem omnes et tauros et uitulos optare fuerunt qui illa diligenter audirent ut primum diluxit seruus qui cenanti ad pedes steterat narrat quae inter cenam ebrius dixisset et hortatur ut caesarem occupet atque ipse se deferat usus consilio descendenti caesari occurrit et cum malam mentem habuisse se pridie iurasset id ut in se et in filios suos redderet optauit et caesarem ut igno sceret sibi rediretque in gratiam secum rogauit cum dixisset se caesar facere nemo inquit credet te mecum in gratiam redisse nisi aliquid mihi donaueris petitque non fastidiendam etiam a propitio summam et impetrauit caesar ait mea causa dabo operam ne umquam tibi irascar honeste fecit caesar quod ignouit quod liberalitatem clementiae adiecit quicumque hoc audierit exemplum necesse est caesarem laudet sed cum seruum ante laudauerit non expectas ut tibi narrem manu missum qui hoc fecerat nec tamen gratis pecuniam pro libertate eius caesar numerauerat post tot exempla num dubium est quin beneficium aliquando a seruo dominus accipiat quare potius persona rem minuat quam personam res ipsa cohonestet eadem omnibus principia eademque origo nemo altero nobilior nisi cui rectius in genium et artibus bonis aptius qui imagines in atrio exponunt et nomina familiae suae longo ordine ac multis stemmatum inligata flexuris in parte prima aedium collocant non noti magis quam nobiles sunt unus omnium parens mundus est siue per splendidos siue per sordidos gradus ad hunc prima cuiusque origo perdueitur non est quod te isti decipiant qui cum maiores suos recensent ubicumque nomen inlustre defecit illo deum infuleiunt neminem despexeris etiam si circa illum obsoleta sunt nomina et parum indulgente adiuta fortuna siue libertini ante uos habentur siue serui siue exterarum gentium homines erigite audacter animos et quidquid in medio sordidi iacet transilite expectat uos in summo magna nobili tas quid superbia in tantam uanitatem attollimur ut beneficia a seruis indignemur accipere et sortem eorum spectemus obliti meritorum seruum tu quemquam uocas libidinis et gulae seruus et adulterae immo adulterarum commune mancipium seruum uocas quemquam tu quo tandem ab istis gerulis raperis cubile istud tuum circumferentibus quo te penulati in militum quidem non uulgarem cultum subornati quo inquam te isti efferunt ad ostium alicuius ostiarii ad hortos alicuius ne ordinarium quidem habentis officium et deinde negas tibi a seruo tuo beneficium dari posse cui osculum alieni serui beneficium est quae est tanta animi discordia eodem tempore seruos despicis et colis imperiosus intra limen atque impotens humilis foris et tam contemptus quam contemnens neque enim ulli magis abiciunt animos quam qui improbe tollunt nullique ad calcandos alios paratiores quam qui contumelias facere accipiendo didicerunt dicenda haec fuerunt ad contundendam insolentiam hominum ex fortuna pendentium uindicandumque ius beneficii dandi seruis ut filiis quoque uindicaretur quaeritur enim an aliquando liberi maiora beneficia dare parentibus suis possint quam acceperint illud conceditur multos filios maiores potentiores que extitisse quam parentes suos aeque et illud meliores fuisse quod si constat potest fieri ut meliora tribuerint cum et fortuna illis maior esset et melior uoluntas quidquid inquit est quod det patri filius utique minus est quia hanc ipsam dandi facultatem patri debet ita numquam beneficio uincitur cuius beneficium est ipsum quod uincitur primum quaedam initium ab aliis trahunt et tamen initiis suis maiora sunt nec ideo aliquid non est maius eo quo coepit quia non potuisset in tantum procedere nisi coepisset nulla non res principia sua magno gradu transit semina omnium rerum causae sunt et tamen minimae partes sunt eorum quae gignunt adspice rhenum adspice euphraten omnes denique inclutos amnes quid sunt si illos illic unde effluunt aestimes quidquid est quo timentur quo nominan tur in processu parauerunt adspice trabes siue proceritatem aestimes altissimas siue crassitudinem spatiumque ramorum latissime fusas quantulum est his comparatum illud quod radix tenui fibra complec titur tolle radicem nemora non surgent nec tanti montes uestientur innituntur fundamentis suis templa excelsa urbis tamen quae in firmamentum totius operis iacta sunt latent idem in ceteris euenit principia sua semper sequens magnitudo obruet non potuissem quicquam consequi nisi parentum beneficium antecessisset sed non ideo quidquid con secutus sum minus est eo sine quo consecutus non essem nisi me nutrix aluisset infantem nihil eorum quae consilio ac manu gero facere potuissem nec in hanc emergere nominis claritatem quam ciuili ac militari industria merui numquid tamen ideo maximis operibus praeferes nutricis officium atqui quid interest cum aeque sine patris beneficio quam sine nutricis non potuerim ad ulteriora procedere quod si initio meo quidquid iam possum debeo cogita non esse initium mei patrem ne auum quidem semper enim erit ulterius aliquid ex quo originis proximae origo descendat atqui nemo dicet me plus debere ignotis et ultra memoriam positis maioribus quam patri plus autem debeo si hoc ipsum quod genuit me pater meus maioribus debet quidquid praestiti patri etiam si magnum est infra aestimationem paterni muneris est quia non esset si non genuisset isto modo etiam si quis patrem meum aegrum ac moriturum sanauerit nihil praestare ei potero quod non beneficio eius minus sit non enim genuisset me pater nisi sanatus esset sed uide ne illud uerius sit aestimari an id quod potui et id quod feci meum sit mearum uirium meae uoluntatis illud quod natus sum per se intuere quale sit animaduertis exiguum et incertum et boni malique communem materiam sine dubio primum ad omnia gradum sed non ideo maiorem omnibus quia primus est seruaui patrem meum et ad summam prouexi dignitatem et principem urbis suae feci nec tantum rebus a me gestis nobilitaui sed ipsi quoque gerendarum in gentem ac facilem nec tutam minus quam gloriosam dedi materiam honores opes quidquid humanos ad se animos rapit congessi et eum supra omnes starem infra illum steti die nunc hoc ipsum quod ista potuisti patris munus est respondebo tibi est prorsus si ad ista facienda nasci satis est sed si ad bene uiuendum minima portio est uiuere et id tribuisti quod cum feris mihi et animalibus quibusdam minimis quibusdam etiam foedissimis commune est noli tibi adserere quod non ex tuis beneficiis etiam si non sine tuis oritur puta me uitam pro uita reddidisse sic quoque munus tuum uici cum ego dederim sentiente cum sentiens me dare cum uitam tibi non uoluptatis meae causa aut certe per uoluptatem dederim cum tanto maius sit retinere spiritum quam accipere quanto leuius mori ante mortis metum ego uitam dedi statim illa usuro tu nescituro an uiueret ego uitam dedi mortem timenti tu uitam dedisti ut mori possem ego tibi uitam dedi consummatam perfectam tu me expertem rationis genuisti onus alienum uis scire quam non sit magnum beneficium uitam sic dare exposuisses nempe iniuria erat genuisse quo quid colligo minimum esse beneficium patris matrisque concubitum nisi accesserunt alia quae prosequerentur hoc initium muneris et aliis officiis ratum facerent non est bonum uiuere sed bene uiuere at bene uiuo sed potui et male ita hoc tantum est tuum quod uiuo si uitam imputas mihi per se nudam egentem consilii et id ut magnum bonum iactas cogita te mihi imputare muscarum ac uermium bonum deinde ut nihil aliud dicam quam bonis artibus me studuisse et cursum ad rectum iter uitae direxisse in ipso beneficio tuo maius quam quod dederas recepisti tu enim me mihi rudem imperitum dedisti ego tibi filium qualem genuisse gauderes aluit me pater si idem praesto plus reddo quia non tantum ali se sed a filio ali gaudet et maiorem ex animo meo quam ex ipsa re percipit uoluptatem illius alimenta ad corpus tantum meum peruenerunt quid si quis in tantum processit ut aut eloquentia per gentes notesceret aut iustitia aut bellicis rebus et patri quoque ingentem circumfunderet famam tenebrasque natalium suorum clara luce discuteret non inaestimabile in parentes suos beneficium contulit an quisquam aristonem et grillum nisi propter xenophontem ac platonem filios nosset sophroniscum socrates expirare non patitur ceteros enumerare longum est qui durant ob nullam aliam causam quam quod illos liberorum eximia uirtus tradidit posteris utrum maius beneficium dedit m agrippae pater ne post agrippam quidem notus an patri dedit agrippa nauali corona insignis unicum adeptus inter dona militaria decus qui tot in urbe maxima opera excitauit quae et priorem magnifi centiam uincerent et nulla postea uincerentur utrum octauius maius beneficium dedit filio an patri diuus augustus quamuis illum umbra adoptiui patris abscondit quantam cepisset uoluptatem si illum post debellata arma ciuilia uidisset securae paci prae sidentem non adgnoscens bonum suum nec satis credens quotiens ad se respexisset potuisse illum uirum in domo sua nasci quid nunc ceteros pro sequar quos iam consumpsisset obliuio nisi illos filiorum gloria e tenebris eruisset et adhuc in luce retineret deinde cum quaeramus non quis filius patri maiora beneficia reddiderit quam a patre acceperat sed an aliquis possit maiora reddere etiam si quae rettuli exempla nondum satis faciunt nec beneficia parentium suorum superiaciunt capit tamen hoc natura quod nondum ulla aetas tulit si singula paternorum meritorum magnitudinem exsuperare non possunt plura in unum congesta superabunt seruauit in proelio patrem scipio et praetextatus in hostes ecum concitauit parum est quod ut perueniret ad patrem tot pericula maximos duces eum maxime prementia contempsit tot oppositas difficultates quod ad primam pugnam exiturus tiro per ueteranorum corpora cucurrit quod annos suos tran siluit adice ut idem patrem reum defendat et conspirationi inimicorum potentium eripiat ut alterum illi consulatum ac tertium aliosque honores etiam consularibus concupiscendos congerat ut pauperi raptas belli iure opes tradat et quod est militaribus uiris speciosissimum diuitem illum spoliis etiam hostilibus faciat si adhuc parum est adice ut prouincias et extraordinaria imperia continuet adice ut dirutis maximis urbibus romani imperii sine aemulo ad ortus occasusque uenturi defensor et conditor maiorem nobilitatem nobili uiro adiciat dici scipionis patrem dubium est quin generandi uulgare beneficium uicerit eximia pietas et uirtus ipsi urbi nescio utrum maius praesidium adferens an decus deinde si hoc parum est finge aliquem tormenta patris discussisse finge in se transtulisse licet tibi in quantum uelis extendere beneficia filii cum paternum munus et simplex sit et facile et danti uoluptarium quod necesse est ille multis dederit etiam quibus dedisse se nescit in quo consortem habet in quo spectauit legem patriam praemia patrum domus ac familiae perpetuitatem omnia potius quam eum cui dabat quid si quis sapientiam consecutus hanc patri tradiderit etiamnunc disputabimus an maius aliquid iam dederit quam acceperat cum uitam beatam patri reddiderit acceperit tantum uitam sed patris inquit beneficium est quidquid facis quidquid praestare illi potes et praeceptoris mei quod institutis liberalibus profeci ipsos tamen qui tradiderunt illa transcendimus utique eos qui prima elementa docuerunt et quamuis sine illis nemo quicquam adsequi posset non tamen quantumcumque quis adsecutus est infra illos est multum inter prima ac maxima interest nec ideo prima maximorum instar sunt quia sine primis maxima esse non possunt iam tempus est quaedam ex nostra ut ita dicam moneta proferre qui id beneficium dedit quo est aliquid melius potest uinci pater dedit filio uitam est autem aliquid uita melius ita pater uinci potest quia dedit beneficium quo est aliquid melius etiamnunc qui dedit alicui uitam si et semel et iterum liberatus est mortis periculo maius accepit beneficium quam dedit pater autem uitam dedit potest ergo si saepius periculo mortis liberatus a filio fuerit maius beneficium accipere quam dedit qui beneficium accipit maius accipit quo magis eo indiget magis autem indiget uita qui uiuit quam qui natus non est ut qui ne indigere quidem omnino possit maius ergo beneficium accipit pater si uitam a filio accipit quam filius a patre quod natus est patris beneficia uinci a filii beneficiis non possunt quare quia uitam accepit a patre quam nisi accepisset nulla dare beneficia potuisset hoc commune est patri eum omnibus qui uitam alicui dederunt non potuissent enim referre gratiam nisi uitam accepissent ergo nec medico gratia in maius referri potest solet enim et medicus uitam dare nec nautae si naufragum sustulit atqui et horum et aliorum qui aliquo modo nobis uitam dederunt beneficia uinci possunt ergo et patrum possunt si quis mihi beneficium dedit quod multorum beneficiis adiuuandum esset ego autem illi beneficium dedi id quod nullius egeret adiutorio maius dedi quam accepi pater filio uitam dedit perituram nisi multa accessissent quae illam tuerentur filius patri si dedit uitam dedit eam quae nullius desideraret auxilium in hoc ut permaneret ergo maius beneficium accepit a filio pater qui uitam accepit quam ipse illi dedit haec non destruunt parentium uenerationem nec deteriores illis liberos faciunt immo etiam meliores natura enim gloriosa uirtus est et anteire priores cupit alacrior erit pietas si ad reddenda beneficia eum uincendi spe uenerit ipsis patribus id uolentibus laetisque contigerit quoniam pleraque sunt in quibus nostro bono uincimur unde certamen tam optabile unde tantam felicitatem parentibus ut fateantur ipsos liberorum beneficiis impares nisi hoc ita iudicamus excusationem damus liberis et illos segniores ad referendam gratiam facimus quibus stimulos adicere debemus et dicere hoc agite optimi iuuenes proposita est inter parentes ac liberos honesta contentio dederint maiora an receperint non ideo uicerunt quia occupauerunt sumite modo animum qualem decet et deficere nolite uincetis optantes nec desunt tam pulchro certamini duces qui ad similia uos cohortentur ac per uestigia sua ire ad uictoriam saepe iam partam ex parentibus iubeant uicit aeneas patrem ipse eius in infantia leue tutumque gestamen grauem senio per media hostium agmina et per cadentis circa se urbis ruinas ferens cum complexus sacra ac penates deos religiosus senex non simplici uadentem sarcina premeret tulit illum per ignes et quid non pietas potest pertulit colendumque inter conditores romani imperii posuit uicere siculi iuuenes cum aetna maiore ui peragitata in urbes in agros in magnam insulae partem effudisset incendium uexerunt parentes suos discessisse creditum est ignes et utrimque flamma recedente limitem adapertum per quem transcurrerent iuuenes dignissimi qui magna tuto auderent uicit antigonus qui cum ingenti proelio superasset hostem praemium belli ad patrem transtulit et imperium illi cipri tradidit hoc est regnum nolle regnare cum possis uicit patrem imperiosum quidem manlius qui eum ante ad tempus relegatus esset a patre ob adulescentiam brutam et hebetem ad tribunum plebis qui patri suo diem dixerat uenit petito tempore quod ille dederat sperans fore proditorem parentis inuisi et bene meruisse se de iuuene credebat cuius exilium pro grauissimo crimine inter alia manlio obiciebat nanctus adulescens secretum stringit occultatum sinu ferrum et nisi iuras inquit te diem patri remissuruin hoc te gladio transfodiam in tua potestate est utro modo pater meus accusatorem non habeat iurauit tribunus nec fefellit et causam actionis omissae contioni reddidit nulli alii licuit impune tribunum in ordinem redigere alia ex aliis exempla sunt eorum qui parentes suos periculis eripuerint qui ex infimo ad summum protulerint et e plebe aceruoque ignobili numquam tacendos saeculis dederint nulla ui uerborum nulla ingenii facultate exprimi potest quantum opus sit quam laudabile quamque numquam memoria hominum exiturum posse hoc dicere parentibus meis parui cessi imperio eorum siue aecum siue inicum ac durum fuit obsequentem submissumque me praebui ad hoc unum contumax fui ne beneficiis uincerer certate obsecro uos et fessi quoque restituite aciem felices qui uincent felices qui uincentur quid eo adulescente praeclarius qui sibi ipsi dicere poterit neque enim est fas alteri dicere patrem meum beneficiis uici quid eo fortunatius sene qui omnibus ubique praedicabit a filio se suo beneficiis uictum quid autem est felicius quam ibi cedere ex omnibus quae tractauimus aebuti liberalis potest uideri nihil tam necessarium aut magis ut ait sallustius cum cura dicendum quam quod in manibus est an beneficium dare et in uicem gratiam referre per se res expetendae sint inueniuntur qui honesta in mercedem colant quibusque non placeat uirtus gratuita quae nihil habet in se magnificum si quicquam uenale quid enim est turpius quam aliquem computare quanti uir bonus sit cum uirtus nec lucro inuitet nec absterreat damno adeoque neminem spe ac pollicitatione corrumpam ut contra impendere in se iubeat et saepius in ultro tributis sit calcatis ad illam utilitatibus eundum est quocumque uocauit quocumque misit sine respectu rei familiaris interdum etiam sine ulla sanguinis sui parsimonia uadendum nec umquam imperium eius detractandum quid consequar inquit si hoc fortiter si hoc grate fecero quod feceris nihil tibi extra promittitur si quid commodi forte obuenerit inter accessiones numerabis rerum honestarum pretium in ipsis est si honestum per se expetendum est beneficium autem honestum est non potest alia eius condicio esse cum eadem natura sit per se autem expetendum esse honestum saepe et abunde probatum est in hac parte nobis pugna est cum epicureis delicata et umbratica turba in conuiuio suo philosophantium apud quos uirtus uoluptatum ministra est illis paret illis deseruit illas supra se uidet non est inquis uoluptas sine uirtute sed quare ante uirtutem est de ordine putas disputationem esse de re tota et de potestate eius ambigitur non est uirtus si sequi potest primae partes eius sunt ducere debet imperare summo loco stare tu illam iubes signum petere quid inquit tua refert et ego sine uirtute nego beatam uitam posse constare ipsam uoluptatem quam sequor cui me emancipaui remota illa improbo et damno de hoc uno disputatur utrum uirtus summi boni causa sit an ipsa summum bonum ut hoc unum quaeratur ordinis tantum existimas mutationem ista uero confusio est et manifesta caecitas primis postrema praeferre non indignor quod post uoluptatem ponitur uirtus sed quod omnino cum uoluptate contemptrix eius et hostis et longissime ab illa resiliens labori ac dolori familiarior uirilibus incommodis quam isti effeminato bono inserenda haec mi liberalis fuerunt quia beneficium de quo nunc agitur dare uirtutis est et turpissimum id causa ullius alterius rei dare quam ut datum sit nam si recipiendi spe tribueremus locupletissimo cuique non dignissimo daremus nunc uero diuiti importuno pauperem praeferimus non est beneficium quod ad fortunam spectat praeterea si ut prodessemus sola nos inuitaret utilitas minime beneficia distribuere deberent qui facillime possent locupletes et potentes et reges aliena ope non indigentes di uero tot munera quae sine intermissione diebus ac noctibus fundunt non darent in omnia enim illis natura sua sufficit plenosque et tutos et inuiolabiles praestat nulli ergo beneficium dabunt si una dandi causa est se intueri ae suum commodum istud non beneficium sed fenus est circumspicere non ubi optime ponas sed ubi quaestuosissime habeas unde facillime tollas quod cum longe a dis remotum sit sequitur ut inliberales sint nam si una beneficii dandi causa sit dantis utilitas nulla autem ex nobis utilitas deo speranda est nulla deo dandi beneficii causa est scio quid hoc loco respondeatur itaque non dat deus beneficia sed securus et neclegens nostri auersus a mundo aliud agit aut quae maxima epicuro felicitas uidetur nihil agit nec magis illum beneficia quam iniuriae tangunt hoc qui dicit non exaudit precantium uoces et undique sublatis in caelum manibus uota facientium priuata ac publica quod profecto non fieret nec in hunc furorem omnes profecto mortales consensissent adloquendi surda numina et inefficaces deos nisi nossemus illorum beneficia nunc oblata ultro nunc orantibus data magna tempestiua ingentes minas interuentu suo soluentia quis est autem tam miser tam neclectus quis tam duro fato et in poenam genitus ut non tantam deorum munificentiam senserit ipsos illos complorantes sortem suam et querulos circumspice inuenies non ex toto beneficiorum caelestium expertes neminem esse ad quem non aliquid ex illo benignissimo fonte manauerit parum est autem id quod nascentibus ex aequo distribuitur ut quae secuntur inaequali dispensata mensura transeamus parum dedit natura cum se dedit non dat deus beneficia unde ergo ista quae possides quae das quae negas quae seruas quae rapis unde haec innumerabilia oculos aures animum mulcentia unde illa luxuriam quoque instruens copia neque enim necessitatibus tantummodo nostris prouisum est usque in delicias ama mur tot arbusta non uno modo frugifera tot herbae salutares tot uarietates ciborum per totum annum digestae ut inerti quoque fortuita terrae alimenta praeberent iam animalia omnis generis alia in sicco solidoque alia in umido nascentia alia per sublime demissa ut omnis rerum naturae pars tributum aliquod nobis conferret flumina haec amoenissimis flexibus campos cingentia illa praebitura commercio uiam uasto et nauigabili cursu uadentia ex quibus quaedam aestatis diebus mirabile incrementum trahunt ut arida et feruenti subiecta caelo loca subita uis aestiui torrentis irriget quid mercatorum torrentium uenae quid in ipsis litoribus aquarum calentium exundatio te lari maxime teque fluctibus et fremitu adsurgens benace marino si pauca quis tibi donasset iugera accepisse te diceres beneficium immensa terrarum late patentium spatia negas esse beneficium si pecuniam tibi aliquis donauerit et arcam tuam quoniam tibi id ma gnum uidetur impleuerit beneficium uocabis tot metalla deus defodit tot flumina emisit terra super quae decurrunt sola aurum uehentia argenti aeris ferri immane pondus omnibus locis obrutum cuius inuestigandi tibi facultatem dedit ac latentium diuitiarum in summa terra signa disposuit negas te accepisse beneficium si domus tibi donetur in qua marmoris aliquid resplendeat et tectum nitidi us auro aut coloribus sparsum non mediocre munus uocabis ingens tibi domicilium sine ullo incendii aut ruinae metu struxit in quo uides non tenues crustas et ipsa qua secantur lamna gracili ores sed integras lapidis pretiosissimi moles sed totas uariae distinctaeque materiae cuius tu paruula frusta miraris tectum uero aliter nocte aliter interdiu fulgens negas te ullum munus accepisse et cum ista quae habes magno aestimes quod est ingrati hominis nulli debere te iudicas unde tibi istum quem trahis spiritum unde istam per quam actus uitae tuae disponis atque ordinas lucem unde sanguinem cuius cursu uitalis continetur calor unde ista palatum tuum saporibus exquisitis ultra satietatem lacessentia unde haec irritamenta iam lassae uoluptatis unde ista quies in qua putrescis ac marces nonne si gratus es dices deus nobis haec otia fecit namque erit ille mihi semper deus illius aram saepe tener nostris ab ouilibus inbuet agnus ille meas errare boues ut cernis et ipsum ludere quae uellem calamo permisit agresti ille deus est non qui paucas boues sed qui per totum orbem armenta dimisit qui gregibus ubique passim uagantibus pabulum praestat qui pascua hibernis aestiua substituit qui non calamo tantum cantare et agreste atque inconditum carmen ad aliquam tamen obseruationem modulari docuit sed tot artes tot uocum uarietates tot sonos alios spiritu nostro alios externo cantus edituros commentus est neque enim nostra ista quae inuenimus dixeris non magis quam quod crescimus quam quod ad constitutum temporum sua corpori officia respondent nunc puerilium dentium lapsus nunc ad surgentem iam aetatem et in robustiorem gradum transeuntem pubertas et ultimus ille dens surgenti iuuentae terminum ponens insita sunt nobis omnium aetatium omnium artium semina magisterque ex occulto deus producit ingenia natura inquit haec mihi praestat non intellegis te cum hoc dicis mutare nomen deo quid enim aliud est natura quam deus et diuina ratio toti mundo partibusque eius inserta quotiens uoles tibi licet aliter hunc auctorem rerum nostrarum compellare et iouem illum optimum ac maximum rite dices et tonantem et statorem qui non ut historici tradiderunt ex eo quod post uotum susceptum acies romanorum fugientium stetit sed quod stant beneficio eius omnia stator stabilitorque est hunc eundem et fatum si dixeris non mentieris nam cum fatum nihil aliud sit quam series implexa causarum ille est prima omnium causa ex qua ceterae pendent quaecumque uoles illi nomina proprie aptabis uim aliquam effectumque caelestium rerum continentia tot appellationes eius possunt esse quot munera hunc et liberum patrem et herculem ac mercurium nostri putant liberum patrem quia omnium parens sit cui primum inuenta seminum uis est uitae consultura per uoluptatem herculem quia uis eius inuicta sit quandoque lassata fuerit operibus editis in ignem recessura mercurium quia ratio penes illum est numerusque et ordo et scientia quocumque te flexeris ibi illum uidebis occurrentem tibi nihil ab illo uacat opus suum ipse implet ergo nihil agis ingratissime mortalium qui te negas deo debere sed naturae quia nec natura sine deo est nec deus sine natura sed idem est utrumque distat officio si quod a seneca accepisses annaeo te debere diceres uel lucio non creditorem mutares sed nomen quoniam siue praenomen eius siue nomen dixisses siue cognomen idem tamen ille esset sic nune naturam uoca fatum fortunam omnia eiusdem dei nomina sunt uarie utentis sua potestate et iustitia probitas prudentia fortitudo frugalitas unius animi bona sunt quidquid horum tibi placuit animus placet sed ne aliam disputationem ex obliquo habeam plurima beneficia ac maxima in nos deus defert sine spe recipiendi quoniam nec ille conlato eget nec nos ei quidquam conferre possumus ergo beneficium per se expetenda res est una spectatur in eo accipientis utilitas ad hanc accedamus sepositis commodis nostris dicitis inquit diligenter eligendos quibus beneficia demus quia ne agricolae quidem semina harenis committant quod si uerum est nostram utilitatem in beneficiis dandis sequimur quemadmodum in arando serendoque neque enim serere per se res expetenda est praeterea quaeritis ubi et quomodo detis beneficium quod non esset faciendum si per se beneficium dare expetenda res esset quoniam quocumque loco et quocumque modo da retur beneficium erat honestum propter nullam aliam causam quam propter ipsum sequimur tamen etiam si nihil aliud sequendum est quaerimus quid faciamus et quando et quemadmodum per haec enim constat itaque cum eligo cui dem beneficium id ago ut quandoque beneficium sit quia si turpi datur nec honestum esse potest nec beneficium depositum reddere per se res expetenda est non tamen semper reddam nec quolibet loco nec quolibet tempore aliquando nihil interest utrum infitier an palam reddam intuebor utilitatem eius cui redditurus sum et nociturum illi depositum negabo idem in beneficio faciam uidebo quando dem cui dem quemadmodum quare nihil enim sine ratione faciendum est non est autem beneficium nisi quod ratione datur quoniam ratio omnis honesti comes est quam saepe hominum donationem suam inconsultam obiurgantium hane exaudimus uocem mallem perdidisse quam illi dedisse turpissimum genus damni est inconsulta donatio multoque grauius male dedisse beneficium quam non recepisse aliena enim culpa est quod non recipimus quod cui daremus non elegimus nostra in electione nihil minus quam hoc quod tu existimas spectabo a quo recepturus sim elige enim eum qui gratus non qui redditurus sit saepe autem et non redditurus gratus est et ingratus qui reddidit ad animum tendit aestimatio mea ideo locupletem sed indignum praeteribo pauperi uiro bono dabo erit enim in summa inopia gratus et cum omnia illi deerunt supererit animus non lucrum ex beneficio capto non uoluptatem non gloriam uni placere contentus in hoc dabo ut quod oportet faciam quod oportet autem non est sine electione quae qualis futura sit interrogas eligam uirum integrum simplicem memorem gratum alieni abstinentem sui non auare tenacem beneuolum hunc ego cum elegero licet nihil illi fortuna tribuat ex quo referre gratiam possit ex sententia gesta res erit si utilitas me et sordida computatio liberalem facit si nulli prosum nisi ut in uicem ille mihi prosit non dabo beneficium proficiscenti in diuersas longinquasque regiones afuturo semper non dabo sic adfecto ut spes ei nulla sit conualescendi non dabo ipse deficiens non enim habeo recipiendi tempus atqui ut scias rem per se expetendam esse bene facere aduenis modo in nostrum delatis portum statim abituris succurrimus ignoto naufrago nauem qua reuehatur et damus et struimus discedit ille uix satis noto salutis auctore et numquam amplius in conspectum nostrum reuersurus debitores nobis deos delegat precaturque illi pro se gratiam referant interim nos iuuat sterilis beneficii conscientia quid cum in ipso uitae fine constitimus cum testamentum ordinamus non beneficia nihil nobis profutura diuidimus quantum temporis consumitur quam diu secreto agitur quantum et quibus demus quid enim interest quibus demus a nullo recepturi atqui numquam diligentius damus numquam magis iudicia nostra torquemus quam ubi remotis utilitatibus solum ante oculos honestum stetit tam diu officiorum mali iudices quam diu illa deprauat spes ac metus et inertissimum uitium uoluptas ubi mors interclusit omnia et ad ferendam sententiam incorruptum iudicem misit quaerimus dignissimos quibus nostra tradamus nec quicquam cura sanctiore componimus quam quod ad nos non pertinet at mehercules tunc magna uoluptas subit cogitantem hunc ego locupletiorem faciam et huius dignitati adiectis opibus aliquid splendoris adfundam si non damus beneficia nisi recepturi intestatis moriendum sit dicitis inquit beneficium creditum insolubile esse creditum autem non est res per se expetenda cum creditum dicimus imagine et translation utimur sic enim et legem dicimus iusti iniustique regulam esse et regula non est res per se expetenda ad haec uerba demonstrandae rei causa descendimus eum dico creditum intellegitur tamquam creditum uis scire adicio insolubile eum creditum nullum non solui aut possit aut debeat adeo beneficium utilitatis causa dandum non est ut saepe quemadmodum dixi cum damno ac periculo dandum sit sic latronibus circumuentum defendo ut tuto transire permittatur reum gratia laborantem tueor et hominum potentium factionem in me conuerto quas illi detraxero sordes sub accusatoribus isdem fortasse sumpturus cum abire in partem alteram possim et securus spectare aliena certamina spondeo pro iudicato et suspensis amici bonis libellum deicio creditoribus eius me obligaturus ut possim seruare proscriptum ipse proscriptionis periculum adeo nemo tusculanum aut tiburtinum paraturus salubritatis causa et aestiui secessus quoto anno empturus sit disputat cum erit tuendum est eadem in beneficio ratio est nam cum interrogaueris quid reddat respondebo bonam conscientiam quid reddat beneficium dic tu mihi quid reddat iustitia quid innocentia quid magnitudo animi quid pudicitia quid temperantia si quicquam praeter ipsas ipsas non petis in quid mundus uices suas soluit in quid sol diem extendit et contrahit omnia ista beneficia sunt fiunt enim nobis profutura quomodo mundi officium est circumagere rerum ordinem quomodo solis loca mutare ex quibus oriatur in quae cadat et haec salutaria nobis facere sine praemio ita uiri officium est inter alia et beneficium dare quare ergo dat ne non det ne occasionem bene faciendi perdat uobis uoluptas est inertis otii facere corpusculum et securitatem sopitis simillimam appetere et sub densa umbra latitare tenerrimisque cogitationibus quas tranquillitatem uocatis animi marcentis obiectare torporem et cibis potionibusque intra hortorum latebram corpora ignauia pallentia saginare nobis uoluptas est dare beneficia uel laboriosa dum aliorum labores leuent uel periculosa dum alios periculis extrahant uel rationes nostras adgrauatura dum aliorum necessitates et angustias laxent quid mea interest an recipiam beneficia etiam cum recepero danda sunt beneficium eius commodum spectat cui praestatur non nostrum alioquin nobis illud damus itaque multa quae summam utilitatem aliis adferunt pretio gratiam perdunt mercator urbibus prodest medicus aegris mango uenalibus sed omnes isti quia ad alienum commodum pro suo ueniunt non obligant eos quibus prosunt non est beneficium quod in quaestum mittitur hoc dabo et hoc recipiam auctio est non dicam pudicam quae amatorem ut incenderet reppulit quae aut legem aut uirum timuit ut ait ouidius quae quia non licuit non dedit illa dedit non immerito in numerum peccantium refertur quae pudicitiam timori praestitit non sibi eodem modo qui beneficium ut reciperet dedit non dedit ergo et nos beneficium damus animalibus quae aut usui aut alimento futura nutrimus beneficium damus arbustis quae colimus ne siccitate aut immoti et neclecti soli duritia laborent nemo ad agrum colendum ex aequo et bono uenit nec ad ullam rem cuius extra ipsam fructus est ad beneficium dandum non adducit cogitatio auara nec sordida sed humana liberalis cupiens dare etiam eum dederit et augere nouis ac recentibus uetera unum habens propositum quanto ei cui praestat bono futura sit alioqui humile est sine laude sine gloria prodesse quia expedit quid magnifici est se amare sibi parcere sibi adquirere ab omnibus istis uera beneficii dandi cupido auocat ad detrimentum iniecta manu trahit et utilitates relinquit ipso bene faciendi opere laetissima numquid dubium est quin contraria sit beneficio iniuria quomodo iniuriam facere per se uitanda ac fugienda res est sic beneficium dare per se expetenda illic turpitudo contra omnia praemia in scelus hortantia ualet ad hoc inuitat honesti per se efficax species non mentiar si dixero neminem non amare beneficia sua neminem non ita compositum animo ut libentius eum uideat in quem multa congessit cui non causa sit iterum dandi beneficii semel dedisse quod non accideret nisi ipsa nos delectarent beneficia quam saepe dicentem audias non sustineo illum deserere cui dedi uitam quem e periculo eripui rogat me ut causam suam contra homines gratiosos agam nolo sed quid faciam iam illi semel iterum adfui non uides inesse isti rei propriam quandam uim quae nos dare beneficia cogit primum quia oportet deinde quia dedimus cui initio ratio non fuisset praestandi aliquid ei praestamus ob hoc quia praestitimus adeoque ad beneficia nos non impellit utilitas ut inutilia tueri ac fouere perseueremus sola beneficii caritate cui etiam infeliciter dato indulgere tam naturale est quam liberis prauis idem isti gratiam referre ipsos fatentur non quia honestum est sed quia utile quod non esse ita minore opera probandum est quia quibus argumentis collegimus beneficium dare per se rem ex petendam esse isdem etiam hoc colligimus fixum illud est a quo in cetera probationes nostrae exeunt honestum ob nullam aliam causam quam quia honestum sit coli quis ergo controuersiam facere audebit an gratum esse honestum sit quis non ingratum detestetur hominem sibi ipsum inutilem quid autem cum tibi narratur aduersus summa beneficia amici sui ingratus est quomodo adficeris utrum tamquam rem turpem fecerit an tamquam rem utilem sibi et profuturam omiserit puto nequam hominem existimas cui poena non cui curatore opus sit quod non accideret nisi gratum esse per se expetendum honestumque esset alia fortasse minus dignitatem suam praeferunt et an sint honesta interprete egent hoc expositum est pulchriusque quam ut splendor eius dubie ac parum luceat quid tam laudabile quid tam aequaliter in omnium animos receptum quam referre bene meritis gratiam ad hoc dic mihi quae causa nos perducit lucrum quod qui non contemnit ingratus est ambitio et quae iactatio est soluisse quod debeas metus nullus ingrato huic enim uni rei non posuimus legem tamquam satis natura cauisset quomodo nulla lex amare parentes indulgere liberis iubet superuacuum est enim in quod imus impelli quemadmodum nemo in amorem sui cohortandus est quem adeo dum nascitur trahit ita ne ad hoc quidem ut honesta per se petat placent suapte natura adeoque gratiosa uirtus est ut insitum sit etiam malis probare meliora quis est qui non beneficus uideri uelit qui non inter scelera et iniurias opinionem bonitatis adfectet qui non ipsis quae impotentissime fecit speciem aliquam induat recti uelitque etiam his uideri beneficium dedisse quos laesit gratias itaque agi sibi ab iis quos adflixere patiuntur bonosque se ac liberales fingunt quia praestare non possunt quod non facerent nisi illos honesti et per se expetendi amor cogeret moribus suis opinionem contrariam quaerere et nequitiam abdere cuius fructus concupiscitur ipsa uero odio pudorique est nec quisquam tantum a naturae lege desciuit et hominem exuit ut animi causa malus sit dic enim cuilibet ex istis qui rapto uiuunt an ad illa quae latrociniis et furtis consecuntur malint ratione bona peruenire optabit ille cui grassari et transeuntes percutere quaestus est potius illa inuenire quam eripere neminem reperies qui non nequitiae praemiis sine nequitia frui malit maximum hoc habemus naturae meritum quod uirtus lumen suum in omnium animos permittit etiam qui non secuntur illam uident ut scias per se expetendam esse grati animi adfectionem per se fugienda res est ingratum esse quoniam nihil aeque concordiam humani generis dissociat ac distrahit quam hoc uitium nam quo alio tuti sumus quam quod mutuis iuuamur officiis hoc uno instructior uita contraque incursiones subitas munitior est beneficiorum commercio fac nos singulos quid sumus praeda animalium et uictimae ac bellissimus et facillimus sanguis quoniam ceteris animalibus in tutelam sui satis uirium est quaecumque uaga nascebantur et actura uitam segregem armata sunt hominem imbecilla cutis cingit non unguium uis non dentium terribilem ceteris fecit nudum et infirmum societas munit duas deus res dedit quae illum obnoxium ualidissimum facerent rationem et societatem itaque qui par esse nulli posset si seduceretur rerum potitur societas illi dominium omnium animalium dedit societas terris genitum in alienae naturae transmisit imperium et dominari etiam in mari iussit hoc morborum impetus arcuit senectuti adminicula prospexit solacia contra dolores dedit hoc fortes nos facit quod licet contra fortunam aduocare hanc societatem tolle et unitatem generis humani qua uita sustinetur scindes tolletur autem si efficis ut ingratus animus non per se uitandus sit sed quia aliquid illi timendum est quam multi enim sunt quibus ingratis esse tuto licet denique ingratum uoco quisquis metu gratus est deos nemo sanus timet furor est enim metuere salutaria nec quisquam amat quos timet tu denique epicure deum inermem facis omnia illi tela omnem detraxisti potentiam et ne cuiquam metuendus esset proiecisti illum extra metum hunc igitur insaeptum ingenti quidem et inexplicabili muro diuisumque a contactu et a conspectu mortalium non habes quare uerearis nulla illi nec tribuendi nec nocendi materia est in medio interuallo huius et alterius caeli desertus sine animali sine homine sine re ruinas mundorum supra se circaque se cadentium euitat non exaudiens uota nec nostri curiosus atqui hunc uis uideri colere non aliter quam parentem grato ut opinor animo aut si non uis gratus uideri quia nullum habes illius beneficium sed te atomi et istae micae tuae forte ac temere conglobauerunt cur colis propter maiestatem inquis eius eximiam ac singularem naturam ut concedam tibi nempe hoc facis nullo pretio inductus nulla spe est ergo aliquid per se expetendum cuius te ipsa dignitas ducit id est honestum quid est autem honestius quam gratum esse huius uirtutis materia tam late patet quam uita sed inest inquit huic bono etiam utilitas aliqua cui enim uirtuti non inest sed id propter se expeti dicitur quod quamuis habeat aliqua extra commoda sepositis quoque illis ac remotis placet prodest gratum esse ero tamen gratus etiam si nocet gratus quid sequitur ut haec res illi alios amicos alia beneficia conciliet quid ergo si quis sibi offensas concitaturus est si quis intellegit adeo per hoc se nihil consecuturum ut multa etiam ex reposito adquisitoque perdenda sint non libens in detrimenta descendit ingratus est qui in referenda gratia secundum datum uidet qui sperat cum reddit ingratum uoco qui aegro adsidit quia testamentum facturus est cui de hereditate aut de legato uacat cogitare faciat licet omnia quae facere bonus amicus et memor officii debet si animo eius obuersatur spes lucri captator est et hamum iacit ut aues quae laceratione corporum aluntur lassa morbo pecora et casura ex proximo speculantur ita hic imminet morti et circa cadauer uolat gratus animus ipsa uirtute propositi sui capitur uis scire hoc ita esse nec illum utilitate corrumpi duo genera sunt grati hominis dicitur gratus qui aliquid pro eo quod acceperat reddidit hic fortasse ostentare se potest habet quod iactet quod proferat dicitur gratus qui bono animo accepit beneficium bono debet hic intra conscientiam elusus est quae illi contingere potest utilitas ex adfectu latenti atqui hic etiam si ultra facere nil potest gratus est amat debet referre gratiam cupit quidquid ultra desideras non ipse deest artifex est etiam cui ad exercendam artem instrumenta non suppetunt nec minus canendi peritus cuius uocem exaudiri fremitus obstrepentium non sinit uolo referre gratiam post hoc aliquid superest mihi non ut gratus sed ut solutus sim saepe enim et qui gratiam rettulit ingratus est et qui non rettulit gratus nam ut omnium aliarum uirtutum ita huius ad animum tota aestimatio redit hic si in officio est quidquid defuit fortuna peccat quomodo est disertus etiam qui tacet fortis etiam qui compressis manibus uel etiam adligatis quomodo gubernator etiam qui in sicco est quia consummatae scientiae nihil deest etiam si quid obstat quominus se utatur ita gratus est etiam qui uult tantum nec habet huius uoluntatis suae ullum alium quam se testem immo amplius adiciam est aliquando gratus etiam qui ingratus uidetur quem mala interpres opinio contrarium tradidit hic quid aliud sequitur quam ipsam conscientiam quae etiam obruta delectat quae contioni ac famae reclamat et in se omnia reponit et cum ingentem ex altera parte turbam contra sentientium adspexit non numerat suffragia sed una sententia uincit si uero bonam fidem perfidiae suppliciis adfici uidet non descendit e fastigio et supra poenam suam consistit habeo inquit quod uolui quod petii nec paenitet nec paenitebit nec ulla iniquitate me eo fortuna perducet ut hanc uocem audiat quid mihi uolui quid nunc mihi prodest bona uoluntas prodest et in eculeo prodest et in igne qui si singulis membris admoueatur et paulatim uiuum corpus circumeat licet ipsum cor plenum bona conscientia stillet placebit illi ignis per quem bona fides conlucebit nunc illud quoque argumentum quamuis dictum iam reducatur quid est quare grati uelimus esse cum morimur quare singulorum perpendamus officia quare id agamus in omnem uitam nostram memoria decernente ne cuius officii uideamur obliti nihil iam superest quo spes porrigatur in illo tamen cardine positi abire e rebus humanis quam gratissimi uolumus est uidelicet magna in ipso opere merces rei et ad adliciendas mentes hominum ingens honesti potentia cuius pulchritudo animos circumfundit et delenitos admiratione luminis ac fulgoris sui rapit at multa hoc commoda oriuntur et tutior est uita melioribus amorque et secundum bonorum iudicium aetasque securior quam innocentia quam grata mens prosequitur fuisset enim iniquissima rerum natura si hoc tantum bonum miserum et anceps et sterile fecisset sed illud intuere an ad istam uirtutem quae saepe tuta ac facili aditur uia etiam per saxa et rupes et feris ac serpentibus obsessum iter fueris iturus non ideo per se non est expetendum cui aliquid extra quoque emolumenti adhaeret fere enim pulcherrima quaeque multis et aduenticiis comitata sunt dotibus sed illas trahunt ipsa praecedunt num dubium est quin hoc humani generis domicilium circumitus solis ac lunae uicibus suis temperet quin alterius calore alantur corpora terrae relaxentur immodici umores comprimantur adligantis omnia hiemis tristitia frangatur alterius tepore efficaci et penetrabili regatur maturitas frugum quin ad huius cursum fecunditas humana respondeat quin ille annum obseruabilem fecerit circumactu suo haec mensem minoribus se spatiis flectens ut tamen detrahas ista non erat ipse sol idoneum oculis spectaculum dignusque adorari si tantum praeteriret non erat digna suspectu luna etiam si otiosum sidus transcurreret ipse mundus quotiens per noctem ignes suos fudit et tantum stellarum innumerabilium refulsit quem non intentum in se tenet quis sibi illa tunc cum miratur prodesse cogitat adspice ista tanto superne coetu labentia quemadmodum uelocitatem suam sub specie stantis atque immoti operis abscondant quantum ista nocte quam tu in numerum ac discrimen dierum obseruas agitur quanta rerum turba sub hoc silentio euoluitur quantam fatorum seriem certus limes educit ista quae tu non aliter quam in decorem sparsa consideras singula in opere sunt nec enim est quod existimes septem sola discurrere cetera haerere paucorum motus comprehendimus innumerabiles uero longiusque a conspectu seducti di eunt redeuntque et ex his qui oculos nostros patiuntur plerique obscuro gradu pergunt et per occultum aguntur quid ergo non caperis tantae molis adspectu etiam si te non tegat non custodiat non foueat generetque ac spiritu suo riget quemadmodum haec cum primum usum habeant et neces saria uitaliaque sint maiestas tamen eorum totam mentem occupat ita omnis illa uirtus et in primis grati animi multum quidem praestat sed non uult ob hoc diligi amplius quiddam in se habet nec satis ab eo intellegitur a quo inter utilia numeratur gratus est quia expedit ergo et quantum expedit non recipit sordidum uirtus amatorem soluto ad illam sinu ueniendum est ingratus hoc cogitat uolebam gratiam referre sed timeo impensam timeo periculum uereor offensam faciam potius quod expedit non potest eadem ratio et gratum facere et ingratum ut diuersa illorum opera ita diuersa inter se proposita sunt ille ingratus est quamuis non oporteat quia expedit hic gratus est quamuis non expediat quia oportet propositum est nobis secundum rerum naturam uiuere et deorum exemplum sequi di autem quodcumque faciunt in eo quid praeter ipsam faciendi rationem secuntur nisi forte illos existimas fructum operum suorum ex fumo extorum et turis odore percipere uide quanta cotidie moliantur quanta distribuant quantis terras fructibus impleant quam opportunis et in omnes oras ferentibus uentis maria permoueant quantis imbribus repente deiectis solum molliant uenasque fontium arentes redintegrent et infuso per occulta nutrimento nouent omnia ista sine mercede sine ullo ad ipsos perueniente commodo faciunt hoc nostra quoque ratio si ab exemplari suo non aberrat seruet ne ad res honestas conducta ueniat pudeat ullum uenale esse beneficium gratuitos habemus deos si deos inquit imitaris da et ingratis beneficia nam et sceleratis sol oritur et piratis patent maria hoc loco interrogant an uir bonus daturus sit beneficium ingrato sciens ingratum esse permitte mihi aliquid interloqui ne interrogatione insi diosa capiamur duos ex constitutione stoica accipe ingratos alter est ingratus quia stultus est stultus etiam malus est quia malus est nullo uitio caret ergo et ingratus est sic omnes malos intemperantes dicimus auaros luxuriosos malignos non quia omnia ista singulis magna et nota uitia sunt sed quia esse possunt et sunt etiam si latent alter est ingratus qui uolgo dicitur in hoc uitium natura pro pensus illi ingrato qui sic hac culpa non caret quomodo nulla caret dabit beneficium uir bonus nulli enim dare poterit si tales homines submouerit huic ingrato qui beneficiorum fraudator est et in hanc partem procubuit animo non magis dabit beneficium quam decoctori pecuniam credet aut depositum committet ei qui iam pluribus abnegauit timidus dicitur aliquis quia stultus est et hoc malos sequitur quos indiscreta et uniuersa uitia circumstant dicitur timidus proprie natura etiam ad inanes sonos pauidus stultus omnia uitia habet sed non in omnia natura pronus est alius in auaritiam alius in luxuriam alius in petulantiam inclinatur itaque errant illi qui interrogant stoicos quid ergo achilles timidus est quid ergo aristides cui iustitia nomen dedit iniustus est quid ergo et fabius qui cunctando restituit rem temerarius est quid ergo decius mortem timet mucius proditor est camillus desertor non hoc dicimus sic omnia uitia esse in omnibus quomodo in quibusdam singula eminent sed malum ac stultum nullo uitio uacare ne audacem quidem timoris absol uimus ne prodigum quidem auaritia liberamus quomodo homo omnes sensus habet nec ideo tamen omnes homines aciem habent linceo similem sic qui stultus est non tam aeria et concitata habet omnia quam quidam quaedam omnia in omnibus uitia sunt sed non omnia in singulis extant hunc natura ad auaritiam impellit hic uino hic libidini deditus est aut si nondum deditus ita formatus ut in hoc illum mores sui ferant itaque ut ad propositum reuertar nemo non ingratus est qui malus habet enim omnia nequitiae semina tamen proprie ingratus appellatur qui ad hoc uitium uergit huic ergo beneficium non dabo quomodo male filiae suae consulet qui illam contumeliose et saepe repudiate collocauit malus pater familiae habebitur qui negotiorum gestorum damnato patrimonii sui curam mandauerit quomodo dementissime testabitur qui tutorem filio reliquerit pupillorum spoliatorem sic pessime beneficia dare dicetur quicumque ingratos eligit in quos peritura conferat di quoque inquit multa ingratis tribuunt sed illa bonis parauerunt contingunt autem etiam malis quia separari non possunt satius est autem prodesse etiam malis propter bonos quam bonis deesse propter malos ita quae refers diem solem hiemis aestatisque cursus et media ueris autumnique temperamento imbres et fontium haustus uentorum statos flatus pro uniuersis in uenerunt excerpere singulos non potuerunt rex honores dignis dat congiarium et indignis frumentum publicum tam fur quam periurus et adulter accipiunt et sine dilectu morum quisquis incisus est quidquid aliud est quod tamquam ciui non tamquam bono datur ex aequo boni ac mali ferunt deus quoque quaedam munera uniuerso humano generi dedit a quibus excluditur nemo nec enim poterat fieri ut uentus bonis uiris secundus esset contrarius malis communi autem bono erat patere commercium maris et regnum humani generis relaxari nec poterat lex casuris imbribus dici ne in malorum improborum que rura defluerent quaedam in medio ponuntur tam bonis quam malis conduntur urbes monumenta ingeniorum et ad indignos peruentura publicauit editio medicina etiam sceleratis opem monstrat compositiones remediorum salutarium nemo sup pressit ne sanarentur indigni in iis exige censuram et personarum aestimationem quae separatim tamquam digno dantur non in his quae promiscue turbam admittunt multum enim refert utrum aliquem non excludas an eligas ius et furi dicitur pace et homicidae fruuntur sua repetunt etiam qui aliena rapuerunt percussores et domi ferrum exercentes murus ab hoste defendit legum praesidio qui pluri mum in illas peccauerunt proteguntur quaedam non poterant ceteris contingere nisi uniuersis darentur non est itaque quod de istis disputes ad quae publice inuitati sumus illud quod iudicio meo ad aliquem peruenire debebit ei quem esse ingratum sciam non dabo ergo inquit nec consilium deliberanti dabis ingrato nec aquam haurire permittes nec uiam monstrabis erranti an haec quidem facies sed nihil donabis distinguam istud certe temptabo distinguere beneficium est opera utilis sed non omnis opera utilis beneficium est quaedam enim tam exigua sunt ut beneficii nomen non occupent duae res coire debent quae beneficium efficiant primum rei magnitudo quaedam enim sunt infra huius nominis mensuram quis beneficium dixit quadram panis aut stipem aeris abiecti aut ignis accendendi factam potestatem et interdum ista plus prosunt quam maxima sed tamen uilitas sua illis etiam ubi temporis necessitate facta sunt neces saria detrahit pretium deinde hoc quod potentissimum est oportet accedat ut eius causa faciam ad quem uolam peruenire beneficium dignumque eum iudicem et libens id tribuam percipiensque ex munere meo gaudium quorum nihil est in istis de quibus loquebamur non enim tamquam dignis illa tribuimus sed neclegenter tamquam parua et non homini damus sed humanitati aliquando daturum me etiam indignis quaedam non negauerim in honorem aliorum sicut in petendis honoribus quosdam turpissimos nobilitas industriis sed nouis praetulit non sine ratione sacra est magnarum uirtutum memoria et esse plures bonos iuuat si gratia bonorum non cum ipsis cadit ciceronem filium quae res consulem fecit nisi pater cinnam nuper quae res ad consulatum recepit ex hostium castris quae sex pompeium aliosque pompeios nisi unius uiri magnitudo tanta quondam ut satis alte omnes suos etiam ruina eius attolleret quid nuper fabium persicum cuius osculum etiam impudici denotabant sacerdotem non in uno collegio fecit nisi uerrucosi et allobrogici et illi trecenti qui hostium incursioni pro re publica unam domum obiecerant hoc debemus uirtutibus ut non praesentes solum illas sed etiam ablatas e conspectu colamus quomodo illae id egerunt ut non in unam aetatem prodessent sed beneficia sua etiam post ipsas relinquerent ita nos non una aetate grati simus hic magnos uiros genuit dignus est beneficiis qualis cumque est dignos dedit hic egregiis maioribus ortus est qualiscumque est sub umbra suorum lateat ut loca sordida repercussu solis illustrantur ita inertes maiorum suorum luce resplendeant excusare hoc loco tibi mi liberalis deos uolo interdum enim solemus dicere quid sibi uoluit prouidentia quae arrhidaeum regno imposuit illi putas hoc datum patri eius datum est et fratri quare c caesarem orbi terrarum praefecit hominem sanguinis humani auidissimum quem non aliter fluere in conspectu suo iubebat quam si ore excepturus esset quid ergo tu hoc illi datum existimas patri eius germanico datum auo pro auoque et ante hos aliis non minus claris uiris etiam si priuati paresque aliis uitam exegerunt quid tu cum mamercum scaurum consulem faceres ignorabas ancillarum illum suarum menstruum ore hiante exceptare numquid enim ipse dissimulabat numquid purus uideri uolebat referam tibi dictum eius in se quod circumferri memini et ipso praesente laudari pollioni annio iacenti obsceno uerbo usus dixerat se facturum id quod pati malebat et eum pollionis adtractiorem uidisset frontem quidquid inquit mali dixi mihi et capiti meo hoc dictum suum ipse narrabat hominem tam palam obscenum ad fasces et ad tribunal admisisti nempe dum ueterem illum scaurum senatus principem cogitas et indigne fers subolem eius iacere idem facere deos ueri simile est ut alios indulgentius tractent propter parentes auosque alios propter futuram nepotum pronepotumque ac longe sequentium posterorum indolem nota enim illis est operis sui series omniumque illis rerum per manus suas iturarum scientia in aperto semper est nobis ex abdito subit et quae repentina putamus illis prouisa ueniunt ac familiaria sint hi reges quia maiores eorum non fuerunt quia pro summo imperio habuerunt iustitiam abstinentiam quia non rem publicam sibi sed se rei publicae dicauerunt regnent hi quia uir bonus quidam ante proauus eorum fuit qui animum supra fortunam gessit qui in dissensione ciuili quoniam ita expediebat rei publicae uinci quam uincere maluit referri gratia illi tam longo spatio non potuit in illius respectum iste populo praesideat non quia scit aut potest sed quia alius pro illo meruit hic corpore deformis est adspectu foedus et ornamenta sua traducturus iam me homines accusabunt caecum ac temerarium dicent nescientem quo loco quae summis atque excelsissimis debentur ponam at ego scio alii me istud dare alii olim debitum soluere unde isti norunt illum quondam gloriae sequentis fugacissimum eo uoltu ad pericula euntem quo alii e periculo redeunt numquam bonum suum a publico distinguentem ubi inquis iste aut quis est unde uos scitis apud me istae expensorum acceptorumque rationes dispunguntur ego quid cui debeam scio aliis post longam diem repono aliis in antecessum ae prout occasio et rei publicae meae facultas tulit ingrato ergo aliquando quaedam sed non propter ipsum dabo quid si inquit nescis utrum ingratus sit an gratus expectabis donec scias an dandi beneficii tempus non amittes expectare longum est nam ut ait platon difficilis humani animi coniectura est non expectare temerarium est huic respondebimus numquam expectare nos certissimam rerum comprehensionem quoniam in arduo est ueri exploratio sed ea ire qua ducit ueri similitudo omne hac uia procedit officium sic serimus sic nauigamus sic militamus sic uxores ducimus sic liberos tollimus cum omnium horum incertus sit euentus ad ea accedimus de quibus bene sperandum esse credidimus quis enim pollicetur serenti prouentum nauiganti portum militanti uictoriam marito pudicam uxorem patri pios liberos sequimur qua ratio non qua ueritas traxit expecta ut nisi bene cessura non facias et nisi comperta ueritate nil noueris relicto omni actu uita consistit cum ueri similia me in hoc aut in illud impellant non uera ei beneficium dabo quem ueri simile erit gratum esse multa inquit interuenient propter quae et malus pro bono surrepat et bonus pro malo displiceat fallaces enim sunt rerum species quibus credidimus quis negat sed nihil aliud inuenio per quod cogitationem regam his ueritas mihi uestigiis sequenda est certiora non habeo haec ut quam diligentissime aestimem operam dabo nec cito illis adsentiar sic enim in proelio potest accidere ut telum meum in commilitonem manus dirigat aliquo errore decepta et hosti tamquam meo parcam sed hoc et raro accidet et non uitio meo cuius propositum est hostem ferire ciuem defendere si sciam ingratum esse non dabo beneficium at obrepsit at imposuit nulla hic culpa tribuentis est quia tamquam grato dedi si promiseris inquit te daturum beneficium et postea ingratum esse scieris dabis an non si facis sciens peccas das enim cui non debes dare si negas et hoc modo peccas non das ei cui promisisti conscientia uestra hoc loco titubat et illud superbum promissum numquam sapientem facti sui paenitere nec umquam emendare quod fecerit nec mutare consilium non mutat sapiens consilium omnibus his manentibus quae erant cum sumeret ideo numquam illum paenitentia subit quia nihil melius illo tempore fieri potuit quam quod factum est nihil melius constitui quam constitutum est ceterum ad omnia cum exceptione uenit si nihil inciderit quod impediat ideo omnia illi succedere dicimus et nihil contra opinionem accidere quia praesumit animo posse aliquid interuenire quod destinata pro hibeat imprudentium ista fiducia est fortunam sibi spondere sapiens utramque partem eius cogitat scit quantum liceat errori quam incerta sint humana quam multa consiliis obstent ancipitem rerum ac lubricam sortem suspensus sequitur consiliis certis incertos euentus expendit exceptio autem sine qua nihil destinat nihil ingreditur et hic illum tuetur promisi beneficium nisi si quid incidisset quare non deberem dare quid enim si quod illi pollicitus sum patria sibi dare iusserit si lex lata erit ne id quisquam faciat quod ego me amico meo facturum promiseram promisi tibi in matrimonium filiam postea peregrinus apparuisti non est mihi cum externo conubium eadem res me defendit quae uetat tunc fidem fallam tunc inconstantiae crimen audiam si cum eadem omnia sint quae erant promittente me non praestitero promissum alioquin quidquid mutatur libertatem facit de integro con sulendi et me fide liberat promisi aduocationem postea apparuit per illam causam praeiudicium in patrem meum quaeri promisi me peregre exiturum sed iter infestari latrociniis nuntiatur in rem praesentem uenturus fui sed aeger filius sed puerpera uxor tenet omnia esse debent eadem quae fuerunt eum promitterem ut promittentis fidem teneas quae autem maior fieri mutatio potest quam si te malum uirum et ingratum comperi quod tamquam digno dabam indigno negabo et nascendi quoque causam habebo deceptus inspiciam tamen et quantum sit de quo agitur dabit mihi consilium promissae rei modus si exiguum est dabo non quia dignus es sed quia promisi nec tamquam munus dabo sed uerba mea redimam et aurem mihi peruellam damno castigabo promittentis temeritatem ecce ut doleat tibi ut postea consideratius loquaris quod dicere sole mus linguarium dabo si maius erit non committam quemadmodum maecenas ait ut sestertio centies obiurgatus sim inter se enim utrumque comparabo est aliquid in eo quod promiseris perseuerare est rursus multum in eo ne indigno beneficium des hoc tamen quantum est si leue coniueamus si uero magno mihi aut detrimento aut rubori futurum malo semel excusare quare negauerim quam semper quare dederim totum inquam in eo est quanti promissi mei uerba taxentur non tantum quod temere promisi retinebo sed quod non recte dedi repetam demens est qui fidem praestat errori philippus macedonum rex habebat militem manu fortem cuius in multis expeditionibus utilem expertus operam subinde ex praeda aliquid illi uirtutis causa donauerat et hominem uenalis animae crebris auctoramentis accendebat hic naufragus in possessiones cuiusdam macedonis expulsus est quod ut nuntiatum est accucurrit spiritum eius recollegit in uillam illum suam transtulit lectulo suo cessit adfectum semianimemque recreauit diebus triginta sua impensa curauit refecit uiatico instruxit subinde dicentem gratiam tibi referam uidere tantum mihi imperatorem meum contingat narrauit philippo naufragium suum auxilium tacuit et protinus petit ut sibi cuiusdam praedia donaret ille quidam erat hospes eius is ipse a quo receptus erat a quo sanatus multa interim reges in bello praesertim opertis oculis donant non sufficit homo iustus tot armatis cupiditatibus non potest quisquam eodem tempore et bonum uirum et bonum ducem agere quomodo tot milia hominum insatiabilia satiabuntur quid habebunt si suum quisque habuerit haec philippus sibi dixit cum illum induci in bona quae petebat iussit expulsus bonis suis ille non ut rusticus iniuriam tacitus tulit contentus quod non et ipse donatus esset sed philippo epistulam strictam ac liberam scripsit qua accepta ita exarsit ut statim pausaniae mandaret bona priori domino restitueret ceterum improbissimo militi ingratissimo hospiti auidissimo naufrago stigmata inscriberet ingratum hominem testantia dignus quidem fuit cui non inscriberentur illae litterae sed insculperentur qui hospitem suum nudo et naufrago similem in id in quo iacuerat ipse litus expulerat sed uidebimus quis modus poenae seruandus fuerit auferendum utique fuit quod summo scelere inuaserat quis autem poena eius moueretur id commiserat propter quod nemo misereri misericors posset dabit tibi philippus quia promisit etiam si non debet etiam si iniuriam facturus est etiam si scelus facturus est etiam si uno facto praeclusurus est naufragis litora non est leuitas a cognito et damnato errore discedere et ingenue fatendum est aliud putaui deceptus sum haec uero superbae stultitiae perseuerantia est quod semel dixi qualecumque est fixum ratumque sit non est turpe cum re mutare consilium age si philippus possessorem illum eorum litorum reliquisset quae naufragio ceperat non omnibus miseris aqua et igni interdixerat potius inquit intra fines regni mei tu litteras istas oculis inscribendas durissima fronte circumfer i ostende quam sacra res sit mensa hospitalis praebe in facie tua legendum istuc decretum quo cauetur ne miseros tecto iuuare capital sit magis ista constitutio sic rata erit quam si illam in aes incidissem quare ergo inquit zeno uester cum quingentos denarios cuidam mutuos promisisset et ipse illum parum idoneum comperisset amicis suadentibus ne daret perseuerauit credere quia pro miserat primum alia condicio est in credito alia in beneficio pecuniae etiam male creditae exactio est et appellare debitorem ad diem possum et si foro cesserit portionem feram beneficium et totum perit et statim praeterea hoc mali uiri est illud mali patris familiae deinde ne zeno quidem si maior fuisset summa credere perseuerasset quingenti denarii sunt illud quod dici solet in morbo consumat fuit tanti non reuocare promissum suum ad cenam quia promisi ibo etiam si frigus erit non quidem si niues cadent surgam ad sponsalia quia promisi quamuis non concoxerim sed non si febricitauero sponsum descendam quia promisi sed non si spondere me in incertum iube bis si fisco obligabis subest inquam tacita exceptio si potero si debebo si haec ita erunt effice ut idem status sit cum exigis qui fuit cum promitterem destituere leuitas erit si aliquid interuenit noui quid miraris cum condicio promittentis mutata sit mutatum esse consilium eadem mihi omnia praesta et idem sum uadimonium promittimus tamen deserti non in omnes datur actio deserentem uis maior excusat idem etiam in illa quaestione responsum existima an omni modo referenda sit gratia et an beneficium utique reddendum sit animum praestare gratum debeo ceterum aliquando me referre gratiam non patitur mea infelicitas aliquando felicitas eius cui debeo quid enim regi quid pauper diuiti reddam utique cum quidam recipere beneficium iniuriam iudicent et beneficia subinde aliis beneficiis onerent quid amplius in horum persona possum quam uelle nec enim ideo beneficium nouum reicere debeo quia nondum prius reddidi accipiam tam libenter quam dabitur et praebebo me amico meo exercendae boni tatis suae capacem materiam qui noua accipere non uult acceptis offenditur non refero gratiam quid ad rem non est per me mora si aut occasio mihi deest aut facultas ille praestitit mihi nempe cum occasionem haberet cum facultatem utrum bonus uir est an malus apud bonum uirum bonam causam habeo apud malum non ago ne illud quidem existimo faciendum ut referre gratiam etiam inuitis his quibus refertur properemus et instemus recedentibus non est referre gratiam quod uolens acceperis nolenti reddere quidam cum aliquod illis missum est munusculum subinde aliud intempestiue remittunt et nihil se debere testantur reiciendi genus est protinus aliud in uicem mittere et munus munere expungere aliquando et non reddam beneficium cum possim quando si plus mihi detracturus ero quam illi conlaturus si ille non erit sensurus ullam accessionem recepto eo quo reddito mihi multum abscessurum erit qui festinat utique reddere non habet animum grati hominis sed debitoris et ut breuiter qui nimis cupit soluere inuitus debet qui inuitus debet ingratus est in prioribus libris uidebar consummasse propositum cum tractassem quemadmodum dandum esset beneficium quemadmodum accipiendum hi enim sunt huius officii fines quidquid ultra moror non seruio materiae sed indulgeo quae quo ducit sequenda est non quo inuitat subinde enim nascetur quo lacessat aliqua dulcedine animum magis non superuacuum quam necessarium uerum quia ita uis perseueremus peractis quae rem continebant scrutari etiam ea quae si uis uerum conexa sunt non cohaerentia quae quisquis diligenter inspicit nec facit operae pretium nec tamen perdit operam tibi autem homini natura optimo et ad beneficia propenso liberalis aebuti nulla eorum laudatio satis facit neminem umquam uidi tam benignum etiam leuissimorum officiorum aestimatorem iam bonitas tua eo usque prolapsa est ut tibi dari putes beneficium quod ulli datur paratus es ne quem beneficii paeniteat pro ingratis dependere ipse usque eo abes ab omni iactatione usque eo statim uis exonerare quos obligas ut quidquid in aliquem confers uelis uideri non praestare sed reddere ideoque plenius ad te sic data reuertentur nam fere secuntur beneficia non reposcentem et ut gloria fugientes magis sequitur ita fructus beneficiorum gratius respondet per quos esse etiam ingratis licet per te uero non est mora quominus beneficia qui acceperunt ultro repetant nec recusabis conferre alia et suppressis dissimulatisque plura ac maiora adicere propositum optimi uiri et ingentis animi tam diu ferre ingratum donec feceris gratum nec te ista ratio decipiet succumbunt uitia uirtutibus si illa non cito odisse properaueris illud utique unice tibi placet uelut magnifice dictum turpe esse beneficiis uinci quod an sit uerum non immerito quaeri solet longeque aliud est quam mente concipis numquam enim in rerum honestarum certamine superari turpe est dummodo arma non proicias et uictus quoque uelis uincere non omnes ad bonum propositum easdem adferunt uires easdem facultates eandem fortunam quae optimorum quoque consiliorum dumtaxat exitus temperat uoluntas ipsa rectum petens laudanda est etiam si illam alius gradu uelociori antecessit non ut in certaminibus ad spectaculum editis meliorem palma declarat quamquam in illis quoque saepe deteriorem praetulit casus ubi de officio agitur quod uterque a sua parte esse quam plenissimum cupit si alter plus potuit et ad manum habuit materiam sufficientem animo suo si illi quantum conatus est fortuna permisit alter autem uoluntate par est etiam si minora quam accepit reddidit aut omnia non reddidit sed uult reddere et toto in hoc intentus est animo non magis uictus est quam qui in armis moritur quem occidere facilius hostis potuit quam auertere quod turpe existimas id accidere uiro bono non potest ut uincatur numquam enim succumbet numquam renuntiabit ad ultimum usque uitae diem stabit paratus et in hac statione morietur magna se accepisse prae se ferens paria uoluisse lacedaemonii uetant suos pancratio aut caestu decernere ubi inferiorem ostendit uicti confessio cursor cretam prior contigit uelocitate illum non animo antecessit luctator ter abiectus perdidit palmam non tradidit cum inuictos esse lacedaemonii ciues suos magno aestimarent ab iis certaminibus remouerunt in quibus uictorem facit non iudex nec per se ipse exitus sed uox cedentis et tradere iubentis hoc quod illi in suis ciuibus custodiunt uirtus ac bona uoluntas omnibus praestat ne umquam uincantur quoniam quidem etiam inter superantia animus inuictus est ideo nemo trecentos fabios uictos dicit sed occisos et regulus captus est a poenis non uictus et quisquis alius saeuientis fortunae ui ac pondere oppressus non submittit animum in beneficiis idem est plura aliquis accepit maiora frequentiora non tamen uictus est beneficia fortasse beneficiis uicta sunt si inter se data et accepta computes si dantem et accipientem comparaueris quorum animi et per se aestimandi sunt penes neutrum erit palma solet enim fieri ut etiam cum alter multis uulneribus confossus est alter leuiter quidem saucius pares exisse dicantur quamuis alter uideatur inferior ergo nemo uinci potest beneficiis si scit debere si uult referre si quem rebus non potest animo aequat hic quam diu in hoc permanet quam diu tenet uoluntatem gratum animum signis approbandi quid interest ab utra parte munuscula plura numerentur tu multa dare potes et ego tantum accipere possum tecum stat fortuna mecum bona uoluntas tamen tam par tibi sum quam multis armatissimis nudi aut leuiter armati nemo itaque beneficiis uincitur quia tam gratus est quisque quam uoluit nam si turpe est beneficiis uinci non oportet a praepotentibus uiris accipere beneficium quibus gratiam referre non possis a principibus dico a regibus quos eo loco fortuna posuit ex quo largiri multa possent pauca admodum et imparia datis recepturi reges et principes dixi quibus tamen potest opera nauari et quorum illa excellens potentia per minorum consensum ministeriumque constat at sunt quidam extra omnem subducti cupiditatem qui uix ullis humanis desideriis continguntur quibus nihil potest praestare ipsa fortuna necesse est a socrate beneficiis uincar necesse est a diogene qui per medias macedonum gazas nudus incessit calcatis regis opibus o ne ille tunc merito et sibi et ceteris quibus ad dispiciendam ueritatem non erat obfusa caligo supra eum eminere uisus est infra quem omnia iacebant multo potentior multo locupletior fuit omnia tunc possidente alexandro plus enim erat quod hic nollet accipere quam quod ille posset dare non est turpe ab his uinci neque enim minus fortis sum si cum inuulnerabili me hoste committis nec ideo minus ignis urere potest si in materiam incidit inuiolabilem flammis nec ideo ferrum secandi uim perdidit si non recipiens ictum lapis solidusque et inuictae aduersus dura naturae diuidendus est idem tibi de homine grato respondeo non turpiter uincitur beneficiis si ab his obligatus est ad quos aut fortunae magnitudo aut eximia uirtus aditum redituris ad se beneficiis clusit a parentibus fere uincimur nam tam diu illos habemus quam diu iudicamus graues et quam diu beneficia illorum non intellegimus cum iam aetas aliquid prudentiae collegit et apparere coepit propter illa ipsa eos amari a nobis debere propter quae non amabantur admonitiones seueritatem et inconsultae adulescentiae diligentem custodiam rapiuntur nobis paucos usque ad uerum fructum a liberis percipiendum perduxit aetas ceteri filios onere senserunt non est tamen turpe uinci beneficiis a parente quidni non sit turpe eum a nullo sit quibusdam enim et pares et impares sumus pares animo quem solum illi exigunt quem nos solum promittimus impares fortuna quae si cui obstitit quominus referret gratiam non ideo illi tamquam uicto erubescendum est non est turpe non consequi dummodo sequaris saepe necesse est ante alia beneficia petamus quam priora reddidimus nec ideo non petimus aut turpiter quia non reddituri debebimus quia non per nos erit mora quominus gratissimi simus sed interueniet aliquid extrinsecus quod prohibeat nos tamen nec uincemur animo nec turpiter his rebus superabimur quae non sunt in nostra potestate alexander macedonum rex gloriari solebat a nullo se beneficiis uictum non est quod nimius animi macedonas et graecos et caras et persas et nationes discriptas in exercitum suspiciat nec hoc sibi praestitisse regnum a thraciae angulo porrectum usque ad litus incogniti maris iudicet eadem re gloriari socrates potuit eadem diogenes a quo utique uictus est quidni uictus sit illo die quo homo super mensuram iam humanae superbiae tumens uidit aliquem cui nec dare quicquam posset nec eripere archelaus rex socratem rogauit ut ad se ueniret dixisse socrates traditur nolle se ad eum uenire a quo acciperet beneficia cum reddere illi paria non posset primum in ipsius potestate erat non accipere deinde ipse dare beneficium prior incipiebat ueniebat enim rogatus et id dabat quod utique ille non erat socrati redditurus etiamnunc archelaus daturus erat aurum et argentum recepturus contemptum auri et argenti non poterat referre archelao socrates gratias et quid tantum erat accepturus quantum dabat si ostendisset hominem uitae ac mortis peritum utriusque fines tenentem si regem in luce media errantem ad rerum naturam admisisset usque eo eius ignarum ut quo die solis defectio fuit regiam eluderet et filium quod in luctu ac rebus aduersis moris est tenderet quantum fuisset beneficium si timentem e latebris suis extraxisset et bonum animum habere iussisset dicens non est ista solis defectio sed duorum siderum coitus cum luna humiliore currens uia infra ipsum solem orbem suum posuit et illum obiectu sui abscondit quae modo partes eius exiguas si in transcursu strinxit obducit modo plus tegit si maiorem partem sui obiecit modo excludit totius adspeetum si recto libramento inter solem terrasque media successit sed iam ista sidera hoc et illo diducet uelocitas sua iam recipient diem terrae et hic ibit ordo per saecula dispositosque ac praedictos dies habet quibus sol intercursu lunae uetetur omnes radios effundere paulum expecta iam emerget iam istam uelut nubem relinquet iam exsolutus im pedimentis lucem suam libere mittet socrates parem gratiam archelao referre non posset si illum regnare uetuisset parum scilicet magnum beneficium a socrate accipiebat si ullum dare socrati potuisset quare ergo hoc socrates dixit uir facetus et cuius per figuras sermo procederet derisor omnium maxime potentium maluit illi nasute negare quam contumaciter aut superbe dixit se nolle beneficia ab eo accipere cui non posset paria reddere timuit fortasse ne cogeretur accipere quae nollet timuit ne quid indignum socrate accipere dicet aliquis negasset si uellet sed instigasset in se regem insolentem et omnia sua magno aestimari uolentem nihil ad rem pertinet utrum dare aliquid regi nolis an accipere a rege in aequo utramque ponit repulsam et superbo fastidiri acerbius est quam non timeri uis scire quid uere uoluerit noluit ire ad uoluntariam seruitutem is cuius libertatem ciuitas libera ferre non potuit satis ut existimo hanc partem tractauimus an turpe esset beneficiis uinci quod qui quaerit scit non solere homines sibi ipsos dare beneficium mani festum enim fuisset non esse turpe a se ipsum uinci atqui apud quosdam stoicos et de hoc ambigitur an possit aliquis sibi beneficium dare an debeat referre sibi gratiam quod ut uideretur quaerendum illa fecerunt solemus dicere gratias mihi ago et de nullo queri possum alio quam de me et ego mihi irascor et ego a me poenas exigam et odi me multa praeterea eiusmodi per quae unusquisque de se tamquam de altero loquitur si nocere inquit mihi possum quare non et beneficium mihi dare possim praeterea quae si in alium contulissem beneficia uocarentur quare si in me contuli non sint quod si ab altero accepissem deberem quare si mihi ipse dedi non debeam quare sim aduersus me ingratus quod non minus turpe est quam in se sordidum esse et in se durum ae saeuum et sui neclegentem tam alieni corporis leno male audit quam sui nempe reprenditur adsentator et aliena subsequens uerba paratus ad falsa laudator non minus placens sibi et se suspiciens ut ita dicam adsentator suus uitia non tantum cum foris pec eant inuisa sunt sed cum in se retorquentur quem magis admiraberis quam qui imperat sibi quam qui se habet in potestate gentes facilius est barbaras impatientesque arbitrii alieni regere quam animum suum continere et tradere sibi platon inquit agit socrati gratias quod ab illo didicit quare socrates sibi non agat quod ipse se docuit m cato ait quod tibi deerit a te ipso mutuare quare donare mihi non possim si commodare possum innumerabilia sunt in quibus consuetudo nos diuidit dicere solemus sine loquar mecum et ego mihi aurem peruellam quae si uera sunt quemadmodum aliquis sibi irasci debet sic et gratias agere quomodo obiurgare se sic et laudare se quomodo damno sibi esse sic et lucro potest iniuria et beneficium contraria sunt si de aliquo dicimus iniuriam sibi fecit poterimus dicere et beneficium sibi dedit natura prius est ut quis debeat deinde ut gratiam referat debitor non est sine creditore non magis quam maritus sine uxore aut sine filio pater aliquis dare debet ut aliquis accipiat non est dare nec accipere in dexteram manum ex sinistra trans ferre quomodo nemo se portat quamuis corpus suum moueat et transferat quomodo nemo quamuis pro se dixerit adfuisse sibi dicitur nec statuam sibi tamquam patrono suo ponit quomodo aeger cum cura sua conualuit mercedem a se non exigit sic in omni negotio etiam cum aliquid quod prodesset sibi fecerit non tamen debebit referre gratiam sibi quia non habebit cui referat ut concedam aliquem dare sibi beneficium dum dat et recipit ut concedam aliquem a se accipere beneficium dum accipit reddit domi quod aiunt uersura fit et uelut lusorium nomen statim transit neque enim alius dat quam accipit sed unus atque idem hoc uerbum debere non habet nisi inter duos locum quomodo ergo in uno consistet qui se obligando liberat ut in orbe ac pila nihil imum est nihil summum nihil extremum nihil primum quia motu ordo mutatur et quae sequebantur praecedunt et quae occidebant oriuntur omnia quomodocumque ierunt in idem reuertuntur ita in homine existima fieri cum illum in multa mutaueris unus est cecidit se iniuriarum cum quo agat non habet adligauit et clusit de ui non tenetur beneficium sibi dedit danti protinus reddidit rerum natura nihil dicitur perdere quia quidquid illi auellitur ad illam redit nec perire quicquam potest quod quo excidat non habet sed eodem re uoluitur unde discedit quid simile inquis hoc exemplum habet huic propositae quaestioni dicam puta te ingratum esse non perit bene ficium habet illud qui dedit puta te recipere nolle apud te est antequam redditur non potes quicquam amittere quia quod detrahitur nihilo minus tibi adquiritur intra te ipsum orbis agitur accipiendo das dando accipis beneficium inquit sibi dare oportet ergo et referre gratiam oportet primum illud falsum est ex quo pendent sequentia nemo enim sibi beneficium dat sed naturae suae paret a qua ad caritatem sui compositus est unde summa illi cura est nocitura uitandi profutura appetendi itaque nec liberalis est qui sibi donat nec clemens qui sibi ignoscit nec misericors qui malis suis tangitur quod aliis praestare liberalitas est clementia misericordia sibi praestare natura est beneficium res uoluntaria est at prodesse sibi necessarium est quo quis plura beneficia dedit beneficentior est quis umquam laudatus est quod sibi ipse fuisset auxilio quod se eripuisset latronibus nemo sibi beneficium dat non magis quam hospitium nemo sibi donat non magis quam credit si dat sibi quisque beneficium semper dat sine intermissione dat inire beneficiorum suorum non potest numerum quando ergo gratiam referet cum per hoc ipsum quo gratiam refert beneficium det quomodo enim discernere poteris utrum det sibi beneficium an reddat cum intra eundem hominem res geratur liberaui me periculo beneficium mihi dedi iterum me periculo libero utrum do beneficium an reddo deinde ut primum illud concedam dare nos nobis beneficium quod sequitur non concedam nam etiam si damus non debemus quare quia statim recipimus accipere beneficium me oportet deinde debere deinde referre debendi locus non est quia sine ulla mora recipimus dat nemo nisi alteri debet nemo nisi alteri reddit nemo nisi alteri id intra unum non potest fieri quod totiens duos exigit beneficium est praestitisse aliquid utiliter uerbum autem praestitisse ad alios spectat numquid non demens uidebitur qui aliquid sibi uendidisse se dicet quia uenditio alienatio est et rei suae iurisque in ea sui ad alium translatio atqui quemadmodum uendere sic dare aliquid a se dimittere est et id quod tenueris habendum alteri tradere quod si est beneficium nemo sibi dedit quia nemo dat sibi alioqui duo contraria in uno coeunt ut sit idem dare et accipere etiamnunc multum interest inter dare et accipere quidni eum ex diuerso ista uerba posita sint atqui si quis sibi beneficium dat nihil interest inter dare et accipere paulo ante dicebam quaedam ad alios pertinere et sic esse formata ut tota significatio illorum discedat a nobis frater sum alterius nemo est enim suus frater par sum sed alicui quis enim par est sibi quod comparatur sine altero non intellegitur quod iungitur sine altero non est sic et quod datur sine altero non est et beneficium sine altero non est idem ipso uocabulo apparet in quo hoc continetur bene fecisse nemo autem sibi bene facit non magis quam sibi fauet quam suarum partium est diutius hoc et pluribus exemplis licet prosequi quidni cum inter ea sit habendum beneficium quae secundam personam desiderant quaedam cum sint honesta pulcherrima summae uirtutis nisi in altero non habent locum laudatur et inter maxima humani generis bona fides colitur num quis ergo dicitur sibi fidem praestitisse uenio nunc ad ultimam partem qui gratiam refert aliquid debet impendere sicut qui soluit pecuniam nihil autem impendit qui gratiam sibi refert non magis quam consequitur qui beneficium a se accepit beneficium et gratiae relatio ultro citro ire debent intra unum hominem non est uicissitudo qui gratiam refert inuicem prodest ei a quo consecutus est aliquid qui sibi gratiam refert cui prodest sibi et quis non alio loco relationem gratiae alio beneficium cogitat qui gratiam refert sibi sibi prodest et quis umquam ingratus hoc noluit facere immo quis non ingratus fuit ut hoc faceret si gratias inquit nobis agere debemus et gratiam referre debemus dicimus autem ago gratias mihi quod illam uxorem nolui ducere et quod cum illo non contraxi societatem cum hoc dicimus laudamus nos et ut factum nostrum comprobemus gratias agentium uerbis abutimur beneficium est quod potest cum datum est et non reddi qui sibi beneficium dat non potest non recipere quod dedit ergo non est beneficium alio tempore beneficium accipitur alio redditur in beneficio et hoc est probabile hoc suspiciendum quod aliquis ut alteri prodesset utilitatis interim suae oblitus est quod alteri dedit ablaturus sibi hoc non facit qui beneficium sibi dat beneficium dare socialis res est aliquem conciliat aliquem obligat sibi dare non est socialis res neminem conciliat neminem obligat neminem in spem inducit ut dicat hic homo colendus est illi beneficium dedit dabit et mihi beneficium est quod quis non sua causa dat sed eius cui dat is autem qui sibi beneficium dat sua causa dat non est ergo beneficium uideor tibi iam illud quod in principio dixeram mentitus dicis me abesse ab eo qui operae pretium facit immo totam operam bona fide perdere expecta et iam hoc uerius dices simul te ad has latebras perduxero ex quibus cum euaseris nihil amplius eris adsecutus quam ut eas difficultates effugeris in quas licuit non descendere quid enim boni est nodos operose soluere quos ipse ut solueres feceris sed quemadmodum quaedam in oblectamentum ac iocum sic inligantur ut eorum solutio imperito difficilis sit quae illi qui implicuit sine ullo negotio paret quia commissuras eorum et moras nouit nihilo minus illa habent aliquam uoluptatem temptant enim acumen animorum et intentionem excitant ita haec quae uidentur callida et insidiosa securitatem ac segnitiam ingeniis auferunt quibus modo campus in quo uagentur sternendus est modo creperi aliquid et confragosi obiciendum per quod erepant et sollicite uestigium faciant dicitur nemo ingratus esse id sic colligitur beneficium est quod prodest prodesse autem nemo homini malo potest ut dicitis stoici ergo beneficium non accipit malus ingratus est etiamnunc beneficium honesta et probabilis res est apud malum nulli honestae rei aut probabili locus est ergo nec beneficio quod si accipere non potest ne reddere quidem debet et ideo non fit ingratus etiamnunc ut dicitis bonus uir omnia recte facit si omnia recte facit ingratus esse non potest malo uiro beneficium nemo dare potest bonus beneficium reddit malus non accipit quod si est nec bonus quisquam ingratus est nec malus ita ingratus in rerum natura est nemo et hoc inane nomen unum est apud nos bonum honestum id peruenire ad malum non potest desinet enim malus esse si ad illum uirtus intrauerit quam diu autem malus est nemo illi dare beneficium potest quia mala bonaque dissentiunt nec in unum eunt ideo nemo illi prodest quia quidquid ad illum peruenit id prauo usu corrumpitur quemadmodum stomachus morbo uitiatus et colligens bilem quoscumque accepit cibos mutat et omne alimentum in causam doloris trahit ita animus scaeuus quidquid illi commiseris id onus suum et perniciem et occasionem miseriae facit felieissimis itaque opulentissimisque plurimum aestus subest minusque se inueniunt quo in maiorem materiam inciderunt qua fluctuarentur ergo nihil potest ad malos peruenire quod prosit immo nihil quod non noceat quaecumque enim illis con tigerunt in naturam suam uertunt et extra speciosa profuturaque si meliori darentur illis pestifera sunt ideo nec beneficium dare possunt quoniam nemo potest quod non habet dare hic bene faciendi uoluntate caret sed quamuis haec ita sint accipere etiam malus tamen quaedam potest quae beneficiis similia sint quibus non redditis ingratus erit sunt animi bona sunt corporis sunt fortunae illa animi bona a stulto ac malo submouentur ad haec admittitur quae et accipere potest et debet reddere et si non reddit ingratus est nec hoc ex nostra tantum constitutione peripatetici quoque qui felicitatis humanae longe lateque terminos ponunt aiunt minuta beneficia peruentura ad malos haec qui non reddit in gratus est nobis itaque beneficia esse non placet quae non sunt animum factura meliorem commoda tamen illa esse et expetenda non negamus haec et uiro bono dare malus potest et accipere a bono ut pecuniam et uestem et honores et uitam quae si non reddit in ingrati nomen incidet at quomodo ingratum uocas eo non reddito quod negas esse beneficium quaedam etiam si uera non sunt propter similitudinem eodem uocabulo comprehensa sunt sic pixidem et argenteam et auream dicimus sic inlitteratum non ex toto rudem sed ad litteras altiores non perductum sic qui male uestitum et pannosum uidit nudum uidisse se dicit beneficia ista non sunt habent tamen beneficii speciem quomodo ista sunt tamquam beneficia sic et ille tamquam ingratus est non ingratus falsum est quia illa beneficia et qui dat appellat et qui accipit ita qui ueri beneficii speciem fefellit tam ingratus est quam ueneficus qui soporem cum uenenum esse crederet miscuit cleanthes uehementius agit licet inquit beneficium non sit quod accepit ipse tamen ingratus est quia non fuit redditurus etiam si ac cepisset sic latro est etiam antequam manus inquinet quia ad occidendum iam armatus est et habet spoliandi atque interficiendi uoluntatem exercetur et aperitur opere nequitia non incipit sacrilegi dant poenas quamuis nemo usque ad deos manus porrigat quomodo inquit aduersus malum ingratus est quisquam cum a malo dari beneficium non possit ea scilicet ratione quia ipsum quod accepit beneficium non erat sed uocabatur qui accipiet ab illo aliquid ex his quae apud imperitos sunt quorum et malis copia est ipse quoque in simili materia gratus esse debebit et illa qualiacumque sunt cum pro bonis acceperit pro bonis reddere aes alienum habere dicitur et qui aureos debet et qui corium forma publica percussum quale apud lacedaemonios fuit quod usum numeratae pecuniae praestat quo genere obligatus es hoc fidem ex solue quid sint beneficia an et in hanc sordidam humilemque materiam deduci magnitudo nominis clari debeat ad uos non pertinet in alios quaeritur uerum uos ad speciem ueri componite animum et dum honestum discitis quidquid est in quo nomen honesti iactatur id colite quomodo inquit nemo per uos ingratus est sic rursus omnes ingrati sunt nam ut dicimus omnes stulti mali sunt qui unum autem habet uitium omnia habet omnes autem stulti et mali sunt omnes ergo ingrati sunt quid ergo non sunt non undique humano generi conuicium fit non publica querella est perisse beneficia et paucissimos esse qui de bene merentibus non inuicem pessime mereantur nec est quod hanc nostram tantum murmurationem putes pro pessimo prauoque numerantium quidquid citra recti formulam cecidit ecce nescioqui non ex philosophorum domo clamat ex medio conuentu populos gentesque damnatum uox mittitur hoc iam amplius est beneficia in scelus uersa sunt et sanguini eorum non parcitur pro quibus sanguis fundendus est gladio ac uenenis beneficia sequimur ipsi patriae manus adferre et fascibus illam suis premere potentia ac dignitas est humili se ac depresso loco putat stare quisquis non supra rem publicam stetit accepti ab illa exercitus in ipsam conuertuntur et imperatoria contio est pugnate contra coniuges pugnate contra liberos aras focos penates armis incessite qui ne triumphatum quidem inire urbem iniussu senatus deberetis quibusque uictorem exercitum reducentibus curia extra muros praeberetur nunc ciuibus caesis perfusi cruore cognato urbem subrectis intrate uexillis obmutescat inter militaria signa libertas et ille uictor pacatorque gentium populus remotis procul bellis omni terrore compresso intra muros obsessus aquilas suas horreat ingratus est coriolanus sero et post sceleris paenitentiam pius posuit arma sed in medio parricidio posuit ingratus catilina parum est illi capere patriam nisi uerterit nisi allobrogum in illam cohortes immiserit et trans alpes accitus hostis uetera et ingenita odia satiauerit ac diu debitas inferias gallicis bustis duces romanos persoluerit ingratus c marius ad consulatus a caliga perductus qui nisi cimbricis caedibus romana funera aequauerit nisi ciuilis exitii et trucidationis non tantum dederit signum sed ipse signum fuerit parum mutatam ac repositam in priorem locum fortunam suam sentiet ingratus l sulla qui patriam duri oribus remediis quam pericula erant sanauit qui cum a praenestina arce usque ad collinam portam per sanguinem humanum incessisset alia edidit in urbe proelia alias caedes legiones duas quod crudele est post uictoriam quod nefas post fidem in angulo congestas contrucidauit et proscriptionem commentus est di magni ut qui ciuem romanum occidisset impunitatem pecuniam tantum non ciuicam acciperet ingratus cn pompeius qui pro tribus consulatibus pro triumphis tribus pro tot honoribus quos ex maxima parte immaturus inuaserat hanc gratiam rei publicae reddidit ut in possessionem eius alios quoque induceret quasi potentiae suae detracturus inuidiam si quod nulli licere debebat pluribus licuisset dum extraordinaria concupiscit imperia dum prouincias ut eligat distribuit dum ita cum tertio rem publicam diuidit ut tamen in sua domo duae partes essent eo redegit populum romanum ut saluus esse non posset nisi beneficio seruitutis ingratus ipse pompei hostis ac uictor a gallia germaniaque bellum in urbem circumegit et ille plebicola ille popularis castra in circo flaminio posuit propius quam porsinae fuerant temperauit quidem ius crudelitatemque uictoriae quod dicere solebat praestitit neminem occidit nisi armatum quid ergo est ceteri arma cruentius exercuerunt satiata tamen aliquando abiecerunt hic gladium cito condidit numquam posuit ingratus antonius in dictatorem suum quem iure caesum pronuntiauit interfectores eius in prouincias et imperia dimisit patriam uero proscriptionibus incursionibus bellis laceratam post tot mala destinauit ne romanis quidem regibus ut quae achaeis rhodiis plerisque urbibus claris ius integrum libertatemque cum immunitate reddiderat ipsa tributum spadonibus penderet deficiet dies enumerantem ingratos usque in ultima patriae exitia aeque immensum erit si percurrere coepero ipsa res publica quam ingrata in optimos ac deuotissimos sibi fuerit quamque non minus saepe peccauerit quam in ipsam peccatum est camillum in exilium misit scipionem dimisit exsulauit post catilinam cicero diruti eius penates bona direpta factum quidquid uictor catilina fecisset rutilius innocentiae pretium tulit in asia latere catoni populus romanus praeturam negauit consulatum pernegauit ingrati publice sumus se quisque interroget nemo non aliquem queritur ingratum atqui non potest fieri ut omnes querantur nisi querendum est de omnibus omnes ergo ingrati sunt ingrati sunt tantum et cupidi omnes et maligni omnes et timidi omnes illi in primis qui uidentur audaces adice et ambitiosi omnes sunt et impii omnes sed non est quod irascaris ignosce illis omnes insaniunt nolo te ad incerta reuocare ut dicam uide quam ingrata sit iuuentus quis non patris sui supremum diem ut innocens sit optat ut moderatus sit expectat ut pius cogitat quotus quisque uxoris optimae mortem timet ut non et computet cui rogo litigatori defenso tam magni beneficii ultra res proximas memoria durauit illud in confesso est quis sine querella moritur quis extremo die dicere audet uixi et quem dederat cursum fortuna peregi quis non recusans quis non gemens exit atqui hoc ingrati est non esse contentum praeterito tem pore semper pauci dies erunt si illos numeraueris cogita non esse summum bonum in tempore quantumcumque est boni consules ut prorogetur tibi dies mortis nihil proficitur ad felicitatem quoniam mora non fit beatior uita sed longior quanto satius est gratum aduersus perceptas uoluptates non aliorum annos computare sed suos benigne aestimare et in lucro ponere hoc me dignum iudicauit deus hoc satis est potuit plus sed hoc quoque beneficium est grati simus aduersus deos grati aduersus homines grati aduersus eos qui aliquid nobis praestiterunt grati etiam aduersus eos qui nostris praestiterunt in infinitum ius inquit me obligas cum dicis et nostris itaque pone aliquem finem qui filio beneficium dat ut dicis et patri eius dat primum de quo quaero deinde illud utique mihi determinari uolo si et patri beneficium datur numquid et fratri numquid et patruo numquid et auo numquid et uxori et socero dic mihi ubi debeam desinere quousque personarum senem sequar si agrum tuum coluero tibi beneficium dedero si domum tuam ardentem restinxero aut ne concidat excepero tibi beneficium dabo si seruum tuum sanauero tibi imputabo si filium tuum seruauero non habebis beneficium meum dissimilia ponis exempla quia qui agrum meum colit agro beneficium non dat sed mihi et qui domum meam quo minus ruat fulcit praestat mihi ipsa enim domus sine sensu est debitorem me habet quia nullum habet et qui agrum meum colit non illum sed me demereri uult idem de seruo dicam mei mancipii res est mihi seruatur ideo ego pro illo debeo filius ipse beneficii capax est itaque ille accipit ego beneficio laetor et contingor non obligor uelim tamen tu qui debere te non putas respondeas mihi filii bona ualetudo felicitas patrimonium pertinet ad patrem felicior futurus est si saluum filium habuerit infelicior si amiserit quid ergo qui et felicior fit a me et infelicitatis maximae periculo liberatur non accipit beneficium non inquit quaedam enim in alios conferuntur sed ad nos usque permanant ab eo autem exigi quidque debet in quem confertur sicut pecunia ab eo petitur cui credita est quamuis ad me illa aliquo modo uenerit nullum beneficium est cuius non commodum et proximos tangat non num quam etiam longius positos non quaeritur quo beneficium ab eo cui datum est transierit sed ubi primo collocetur a reo tibi ipso et a capite repetitio est quid ergo oro te non dicis filium mihi donasti et si hic perisset uicturus non fui pro eius uita beneficium non debes cuius uitam tuae praefers etiamnunc cum filium tuum seruaui ad genua procumbis dis uota soluis tamquam ipse ser uatus illae uoces exeunt tibi nihil mea interest an me seruaueris duos seruasti immo me magis quare ista dicis si non accipis beneficium quia et si filius meus pecuniam mutuam sumpserit creditori numerabo non tamen ideo ego debuero quia et si filius meus in adulterio deprensus erit erubescam non ideo ego ero adulter dico me tibi obligatum pro filio non quia sum sed quia uolo me offerre tibi debitorem uoluntarium at peruenit ad me summa ex incolumitate eius uoluptas summa utilitas et orbitatis grauissimum uulnus effugi non quaeritur nunc an profueris mihi sed an beneficium dederis prodest enim et animal et lapis et herba nec tamen beneficium dant quod numquam datur nisi a uolente tu autem non uis patri sed filio dare et interim ne nosti quidem patrem itaque cum dixeris patri ergo beneficium non dedi filium eius seruando contra oppone patri ergo beneficium dedi quem non noui quem non cogitaui et quid quod aliquando eueniet ut patrem oderis filium serues beneficium ei uideberis dedisse cui tunc inimicissimus eras cum dares sed ut dialogorum altercatione seposita tamquam iuris consultus respondeam mens spectanda est dantis beneficium ei dedit cui datum uoluit si in patris honorem fecit pater accepit beneficium si filii in usum pater beneficio in filium conlato non obligatur etiam si fruitur si tamen occasionem habuerit uolet et ipse praestare aliquid non tamquam soluendi necessitatem habeat sed tamquam incipiendi causam repeti a patre beneficium non debet si quid pro hoc benigne facit iustus non gratus est nam illud finiri non potest si patri do beneficium et matri et auo et auunculo et liberis et adfinibus et amicis et seruis et patriae ubi ergo beneficium incipit stare sontes enim ille inexplicabilis subit cui difficile est modum imponere quia paulatim surrepit et non desinit serpere illud solet quaeri fratres duo dissident si alterum seruo an dem beneficium ei qui fratrem inuisum non perisse moleste laturus est non est dubium quin beneficium sit etiam inuito prodesse sicut non dedit beneficium qui inuitus profuit beneficium inquit uocas quo ille offenditur quo torquetur multa beneficia tristem frontem et asperam habent quemadmodum secare et urere ut sanes et uinclis coercere non est spectandum an doleat aliquis beneficio accepto sed an gaudere debeat non est malus denarius quem barbarus et ignarus formae publicae reiecit beneficium et odit et accepit si modo id prodest si is qui dabat ut prodesset dedit nihil refert an bonam rem malo animo quis accipiat agedum hoc in contrarium uerte odit fratrem suum quem illi habere expedit hunc ego occidi non est beneficium quamuis ille dicat esse et gaudeat insidiosissime nocet cui gratiae aguntur pro iniuria uideo prodest aliqua res et ideo beneficium est nocet et ideo non est beneficium ecce quod nec prosit nec noceat dabo et tamen beneficium erit patrem alicuius in solitudine exanimem inueni corpus eius sepeliui nec ipsi profui quid enim illius intererat quo genere dilaberetur nec filio quid enim illi per hoc commodi accessit dicam quid consecutus sit officio sollemni et necessario per me functus est praestiti patri eius quod ipse praestare uoluisset nec non et debuisset hoc tamen ita beneficium est si non misericordiae et humanitati dedi ut quodlibet cadauer absconderem sed si corpus adgnoui si filio tunc hoc praestare me cogitaui at si terram ignoto mortuo inieci nullum in hoc habeo huius officii debitorem in publicum humanus dicet aliquis quid tanto opere quaeris cui dederis beneficium tamquam repetiturus aliquando sunt qui numquam iudicent esse repetendum et has causas adferunt indignus etiam repetenti non reddet dignus ipse per se referet praeterea si bono uiro dedisti expecta ne iniuriam illi facias appellando tamquam sua sponte redditurus non fuisset si malo uiro dedisti plectere beneficium uero ne corruperis creditum faciendo praeterea lex quod non iussit repeti uetuit uerba sunt ista quam diu me nihil urguet quam diu fortuna nihil cogit perdam potius beneficium quam repetam sed si de salute liberorum agitur si in periculum uxor deducitur si patriae salus ac libertas mittit me etiam quo ire nollem imperabo pudori meo et testabor omnia me fecisse ne opus esset mihi auxilio hominis ingrati nouissime recipiendi beneficii necessitas repetendi uerecundiam uincet deinde eum bono uiro beneficium do sic do tamquam numquam repetiturus nisi fuerit necesse sed lex inquit non permittendo exigere uetuit multa legem non habent nec actionem ad quae consuetudo uitae humanae omni lege ualentior dat aditum nulla lex iubet amicorum secreta non eloqui nulla lex iubet fidem etiam inimico praestare quae lex ad id praestandum nos quod alicui promisimus adligat nulla querar tamen cum eo qui arcanum sermonem non continuerit et fidem datam nec seruatam indignabor sed ex beneficio inquit creditum facis minime non enim exigo sed repeto et ne repeto quidem sed admoneo num ultima quoque me necessitas in hoc aget ut ad eum ueniam cum quo mihi diu luctandum sit si quis tam ingratus est ut illi non sit satis admoneri eum transibo nec dignum iudicabo qui gratus esse cogatur quomodo fenerator quosdam debitores non appellat quos scit decoxisse et in quorum pudorem nihil superest nisi quod pereat sic ego quosdam ingratos palam ac pertinaciter praeteribo nec ab ullo beneficium repetam nisi a quo non ablaturus ero sed recepturus multi sunt qui nec negare sciant quod acceperunt nec referre qui nec tam boni sunt quam grati nec tam mali quam ingrati segnes et tardi lenta nomina non mala hos ego non appellabo sed commonefaciam et ad officium aliud agentes re ducam qui statim mihi sic respondebunt ignosce non mehercules sciui hoc te desiderare alioqui ultro obtulissem rogo ne me ingratum existimes memini quid mihi praestiteris hos ego quare dubitem et sibi meliores et mihi facere quemcumque potuero peccare prohibebo multo magis amicum et ne peccet et ne in me potissimum peccet alterum illi beneficium do si illum ingratum esse non patior nec dure illi exprobrabo quod praestiti sed quam potuero mollissime ut potestatem referendae gratiae faciam renouabo memoriam eius et petam beneficium ipse me intelleget repetere aliquando utar uerbis durioribus si emendari illum posse sperauero nam deploratum propter hoc quoque non exagitabo ne ex ingrato inimicum faciam quod si admonitionis quoque sugillationem ingratis remittimus segniores ad reddenda beneficia faciemus quosdam uero sanabiles et qui fieri boni possint si quid illos momorderit perire patiemur admonitione sublata qua et pater filium aliquando correxit et uxor maritum aberrantem ad se reduxit et amicus languentem amici fidem erexit quidam ut expergiscantur non feriendi sed commouendi sunt eodem modo quorundam ad referendam gratiam fides non cessat sed languet hanc peruellamus noli munus tuum in iniuriam uertere iniuria est enim si in hoc non repetis ut ingratus sim quid si ignoro quid desideres quid si occupationibus districtus et in aha uocatus occasionem non obseruaui ostende mihi quid possim quid uelis quare desperes antequam temptes quare properas et beneficium et amicum perdere unde scis nolim an ignorem animus an facultas desit mihi experire admonebo ergo non amare non palam sine conuicio sic ut se redisse in memoriam non reduci putet causam dicebat apud diuum iulium ex ueteranis quidam paulo uiolentior aduersus uicinos suos et causa premebatur meministi inquit imperator in hispania talum extorsisse te circa sucronem cum caesar meminisse se dixisset meministi quidem sub quadam arbore minimum umbrae spargente cum uelles residere feruentissimo sole et esset asperrimus locus in quo ex rupibus acutis unica illa arbor eruperat quendam ex commilitonibus paenulam suam substrauisse cum dixisset caesar quidni meminerim et quidem siti confectus quia impeditus ire ad fontem proximum non poteram repere manibus uolebam nisi commilito homo fortis ac strenuus aquam mihi in galea sua adtulisset potes ergo inquit imperator adgnoscere illum hominem aut illam galeam caesar ait se non posse galeam adgnoscere hominem pulchre posse et adiecit puto obiratus quod se a cognitione media ad ueterem fabulam abduceret tu utique ille non es merito inquit caesar me non adgnoscis nam cum hoc factum est integer eram postea ad mundam in acie oculus mihi effossus est et in capite lecta ossa nec galeam illam si uideris adgnosces machaera enim hispana diuisa est uetuit illi exhiberi negotium caesar et agellos in quibus uicinalis uia causa rixae ac litium fuerat militi suo donauit quid ergo non repeteret beneficium ab imperatore cuius memoriam multitudo rerum confuderat quem fortuna ingentes exercitus disponentem non patiebatur singulis militibus occurrere non est hoc repetere beneficium sed resumere bono loco positum et paratum ad quod tamen ut sumatur manus porrigenda est repetam itaque quia hoc aut ex magna necessitate facturus ero aut illius causa a quo repetam ti caesar inter initia dicenti cuidam meministi antequam plures notas familiaritatis ueteris proferret non memini inquit quid fuerim ab hoc quidni non esset repetendum beneficium optanda erat obliuio auersabatur omnium amicorum et aequalium notitiam et illam solam praesentem fortunam suam adspici illam solam cogitari ac narrari uolebat inquisitorem habebat ueterem amicum magis tempestiue repetendum est beneficium quam petendum adhibenda uerborum moderatio ut nec gratus possit offendi nec ingratus dissimulare tacendum erat et expectandum si inter sapientes uiueremus et tamen sapientibus quoque indicare melius fuisset quid rerum nostrarum status posceret deos quorum notitiam nulla res effugit rogamus et illos uota non exorant sed admonent dis quoque inquam homericus ille sacerdos adlegat officia et aras religiose cultas moneri uelle ac posse secunda uirtus est equus obsequens facile et parens huc illuc frenis leniter motis flectendus est paucis animus sui rector optimus proximi sunt qui admoniti in uiam redeunt his non est dux detrahendus opertis oculis inest acies sed sine usu quam lumen diei iis immissum ad ministeria sua euocat instrumenta cessant nisi illa in opus suum artifex mouit inest interim animis uoluntas bona sed torpet modo deliciis ac situ modo officii inscitia hanc utilem facere debemus nec irati relinquere in uitio sed ut magistri patienter ferre offensationes puerorum discentium memoriae labentis quae quemadmodum saepe subiecto uno aut altero uerbo ad contextum reddendae orationis adducta est sic ad referendam gratiam admonitione reuocanda est quaedam liberalis uirorum optime exercendi tantum ingenii causa quaeruntur et semper extra uitam iacent quaedam et dum quaeruntur oblectamento sunt et quaesita usui omnium tibi copiam faciam tu illa utcumque tibi uisum erit aut peragi iubeto aut ad explicandum ludorum ordinem induci quin his quoque si abire protinus iusseris non nihil actum erit nam etiam quae discere superuacuum est prodest cognoscere ex uultu igitur tuo pendebo prout ille suaserit mihi alia detinebo diutius alia expellam et capite agam an beneficium eripi posset quaesitum est quidam negant posse non enim res est sed actio quomodo aliud est munus aliud ipsa donatio aliud qui nauigat aliud nauigatio et quamuis in morbo aeger sit non tamen idem est aeger et morbus ita aliud est beneficium ipsum aliud quod ad unum quemque nostrum beneficio peruenit illud incorporale est irritum non fit materia uero eius huc et illuc iactatur et dominum mutat itaque eum eripis ipsa rerum natura reuocare quod dedit non potest beneficia sua interrumpit non rescindit qui moritur tamen uixit qui amisit oculos tamen uidit quae ad nos peruenerunt ne sint effici potest ne fuerint non potest pars autem beneficii et quidem certissima est quae fuit non numquam usu beneficii longiore prohibemur beneficium quidem ipsum non eraditur licet omnes in hoc uires suas natura aduocet retro illi agere se non licet potest eripi domus et pecunia et mancipium et quidquid est in quo haesit beneficii nomen ipsum uero stabile et immotum est nulla uis efficiet ne hic dederit ne ille acceperit egregie mihi uidetur m antonius apud rabirium poetam cum fortunam suam transeuntem alio uideat et sibi nihil relictum praeter ius mortis id quoque si cito occupauerit exclamare hoc habeo quodcumque dedi o quantum habere potuit si uoluisset hae sunt diuitiae certae in quacumque sortis humanae leuitate uno loco permansurae quae cum maiores fuerint hoc minorem habebunt inuidiam quid tamquam tuo parcis procurator es omnia ista quae uos tumidos et supra humana elatos obliuisci cogunt uestrae fragilitatis quae ferreis claustris custoditis armati quae ex alieno sanguine rapta uestro defenditis propter quae classes cruentaturas maria deducitis propter quae quassatis urbes ignari quantum telorum in auersos fortuna comparet propter quae ruptis totiens adfinitatis amicitiae collegii foederibus inter contendentes duos terrarum orbis elisus est non sunt uestra in depositi causa sunt iam iamque ad alium dominum spectantia aut hostis illa aut hostilis animi successor inuadet quaeris quomodo illa tua facias dona dando consule igitur rebus tuis et certam tibi earum atque inexpugnabilem possessionem para honestiores illas non solum tutiores facturus istud quod suspicis quo te diuitem ac potentem putas quam diu possides sub nomine sordido iacet domus est seruus est nummi sunt cum donasti beneficium est pateris inquit nos aliquando beneficium non debere ei a quo accepimus ergo ereptum est multa sunt propter quae beneficium debere desinimus non quia ablatum sed quia corruptum est aliquis reum me defendit sed uxorem meam per uim stupro uiolauit non abstulit beneficium sed opponendo illi parem iniuriam soluit me debito et si plus laesit quam ante profuerat non tantum gratia extinguitur sed ulciscendi querendique libertas fit ubi in comparatione beneficii praeponderauit iniuria ita non aufertur beneficium sed uincitur quid non tam duri quidam et tam scelerati patres sunt ut illos auersari et eiurare ius fasque sit numquid ergo illi abstulerunt quae dederant minime sed impietas sequentium temporum commendationem omnis prioris officii sustulit non beneficium tollitur sed beneficii gratia et efficitur non ne habeam sed ne debeam tamquam pecuniam aliquis mihi credidit sed domum meam incendit pensatum est creditum damno nec reddidi illi nec tamen debeo eodem modo et hic qui aliquid benigne aduersus me fecit aliquid liberaliter sed postea multa superbe contumeliose crudeliter eo me loco posuit ut proinde liber aduersus eum essem ac si nihil accepissem uim beneficiis suis attulit colonum suum non tenet quamuis tabellis manentibus qui segetem eius proculcauit qui succidit arbusta non quia recepit quod pepigerat sed quia ne reciperet effecit sic debitori suo creditor saepe damnatur ubi plus ex alia causa abstulit quam ex crediti petit non tantum inter creditorem et debitorem iudex sedet qui dicat pecuniam credidisti quid ergo est pecus abegisti seruum eius occidisti argentum quod non emeras possides aestimatione facta debitor discede qui creditor ueneras inter beneficia quoque et iniurias ratio confertur saepe inquam beneficium manet nec debetur si secuta est dantem paenitentia si miserum se dixit quod dedisset si cum daret suspirauit uultum adduxit perdere se credidit non donare si sua causa aut certe non mea dedit si non desiit insultare gloriari ubique iactare et acerbum munus suum facere manet beneficium quamuis non debeatur sicuti quaedam pecuniae de quibus ius creditori non dicitur debentur sed non exiguntur dedisti beneficium iniuriam postea fecisti et beneficio gratia debebatur et iniuriae ultio nec ego illi gratiam debeo nec ille mihi poenam alter ab altero absoluitur cum dicimus beneficium illi reddidi non hoc dicimus illud nos quod acceperamus reddidisse sed aliud pro illo reddere est enim rem pro re dare quidni cum omnis solutio non idem reddat sed tantundem nam et pecuniam dicimur reddidisse quamuis numerauerimus pro argenteis aureos quamuis non interuenerint nummi sed delegatione et uerbis perfecta solutio sit uideris mihi dicere perdis operam quorsus enim pertinet scire me an maneat quod non debetur iuris consultorum istae acutae ineptiae sunt qui hereditatem negant usu capi posse sed ea quae in hereditate sunt tamquam quicquam aliud sit here ditas quam ea quae in hereditate sunt illud potius mihi distingue quod potest ad rem pertinere cum idem homo beneficium mihi dedit et postea fecit iniuriam utrum et beneficium illi reddere debeam et me ab illo nihilo minus uindicare ac ueluti duobus nominibus separatim respondere an alterum alteri contribuere et nihil negotii habere ut beneficium iniuria tollatur beneficio iniuria illud enim uideo in hoc foro fieri quid in uestra schola iuris sit uos sciatis separantur actiones nec de eo quod agimus et de eo quod nobiscum agitur confunditur formula si quis apud me pecuniam deposuerit idem postea furtum mihi fecerit et ego cum illo furti agam et ille mecum depositi quae proposuisti mi liberalis exempla certis legibus continentur quas necesse est sequi lex legi non miscetur utraque sua uia it depositum habet actionem propriam tam mehercules quam furtum beneficium nulli legi subiectum est me arbitro utitur licet mihi inter se comparare quantum profuerit mihi quisque aut quantum nocuerit tum pronuntiare utrum plus debeatur mihi an de beam in illis nihil est nostrae potestatis eundum est qua ducimur in beneficio tota potestas mea est ego iudico itaque non separo illa nec diduco sed iniurias et beneficia ad eundem iudicem mitto alioqui iubes me eodem tempore et amare et odisse et queri et gratias agere quod natura non recipit potius comparatione facta inter se beneficii et iniuriae uidebo an mihi etiam ultro debeatur quomodo si quis scriptis nostris alios superne imprimit uersus priores litteras non tollit sed abscondit sic beneficium superueniens iniuria apparere non patitur uultus tuus cui regendum me tradidi colligit rugas et trahit frontem quasi longius exeam uideris mihi dicere quo tantum mihi dexter abis huc derige cursum litus ama non possum magis itaque si huic satis factum existimas illo transeamus an ei debeatur aliquid qui nobis inuitus profuit hoc apertius potui dicere nisi propositio deberet esse confusior ut distinctio statim subsecuta ostenderet utrumque quaeri et an ei deberemus qui nobis dum non uult profuit et an ei qui dum nescit nam si quis coactus aliquid boni fecit quin nos non obliget manifestius est quam ut ulla in hoc uerba impendenda sint et haec quaestio facile expedietur et si qua similis huic moueri potest si totiens illo cogitationem nostram conuerterimus beneficium nullum esse nisi quod ad nos primum aliqua cogitatio defert deinde amica et benigna itaque nec fluminibus gratias agimus quamuis aut magna nauigia patiantur et ad subuehendas copias largo ac perenni alueo currant aut piscosa et amoena pinguibus aruis interfluant nec quisquam nilo beneficium debere se iudicat non magis quam odium si immodicus superfluxit tardeque decessit nec uentus beneficium dat licet lenis et secundus adspiret nec utilis et salubris cibus nam qui beneficium mihi daturus est debet non tantum prodesse sed uelle ideo nec mutis animalibus quicquam debetur et quam multos e periculo uelocitas equi rapuit nec arboribus et quam multos aestu laborantes ra morum opacitas texit quid autem interest utrum mihi qui nescit profuerit an qui scire non potuit cum utrique uelle defuerit quid interest utrum me iubeas naui aut uehiculo aut lanceae debere beneficium an ei qui aeque quam ista propositum bene faciendi nullum habuit sed profuit casu beneficium aliquis nesciens accipit nemo a nesciente quomodo multos fortuita sanant nec ideo remedia sunt et in flumen alicui cecidisse frigore magno causa sanitatis fuit quomodo quorundam flagellis quartana discussa est et metus repentinus animum in aliam curam auertendo suspectas horas fefellit nec ideo quicquam horum etiam si saluti fuit salutare est sic quidam nobis prosunt dum nolunt immo quia nolunt non tamen ideo illis beneficium debemus quod perniciosa illorum consilia fortuna deflexit in melius an existimas me debere ei quicquam cuius manus cum me peteret percussit hostem meum qui nocuisset nisi errasset saepe testis dum aperte peierat etiam ueris testibus abrogauit fidem et reum uelut factione circumuentum misera bilem reddidit quosdam ipsa quae premebat potentia eripuit et iudices quem damnaturi erant causae damnare gratiae noluerunt non tamen hi beneficium reo dederunt quamuis profuerint quia quo missum sit telum non quo peruenerit quaeritur et beneficium ab iniuria distinguit non euentus sed animus aduersarius meus dum contraria dicit et iudicem superbia offendit et in unum testem temere rem demittit causam meam erexit non quaero an pro me errauerit contra me uoluit nempe ut gratus sim uelle debeo idem facere quod ille ut beneficium daret debuit num quid est iniquius homine qui eum odit a quo in turba calcatus aut respersus aut quo nollet impulsus est atqui quid est aliud quod illum querellae eximat cum in re sit iniuria quam nescisse quid faceret eadem res efficit ne hic beneficium dederit ne ille iniuriam fecerit et amicum et inimicum uoluntas facit quam multos militiae morbus eripuit quosdam ne ad ruinam domus suae occurrerent inimicus uadimonio tenuit ne in piratarum manus peruenirent quidam naufragio consecuti sunt nec his tamen beneficium debemus quia extra sensum officii casus est nec inimico cuius nos lis seruauit dum uexat ac detinet non est beneficium nisi quod a bona uoluntate proficiscitur nisi illud adcognoscit qui dedit profuit aliquis mihi dum nescit nihil illi debeo profuit cum uellet nocere imitabor ipsum ad primum illum reuertamur ut gratiam referam aliquid facere me uis ipse ut beneficium mihi daret nihil fecit ut ad alterum transeamus uis me huic gratiam referre ut quod a nolente accepi uolens reddam nam quid de tertio loquar qui ab iniuria in beneficium delapsus est ut beneficium tibi debeam parum est uoluisse te dare ut non debeam satis est noluisse beneficium enim uoluntas nuda non efficit sed quod beneficium non esset si optimae ac plenissimae uoluntati fortuna defuisset id aeque beneficium non est nisi fortunam uoluntas antecessit non enim profuisse te mihi oportet ut ob hoc tibi obliger sed ex destinato profuisse cleanthes exemplo eiusmodi utitur ad quaerendum inquit et accersendum ex academia platonem duos pueros misi alter totam porticum perscrutatus est alia quoque loca in quibus illum inueniri posse sperabat percucurrit et domum non minus lassus quam irritus redit alter apud proximum circulatorem resedit et dum uagus atque erro uernaculis congregatur et ludit transeuntem platonem quem non quaesierat inuenit illum inquit laudabimus puerum qui quantum in se erat quod iussus est fecit hunc feliciter inertem castigabimus uoluntas est quae apud nos ponit officium cuius uide quae condicio sit ut me debito obstringat parum est illi uelle nisi profuit parum est profuisse nisi uoluit puta enim aliquem donare uoluisse nec donasse animum quidem eius habeo sed beneficium non habeo quod consummat et res et animus quemadmodum ei qui uoluit mihi quidem pecuniam credere sed non dedit nihil debeo ita ei qui uoluit mihi beneficium dare sed non potuit amicus quidem ero sed non obligatus et uolam illi aliquid praestare nam et ille uoluit mihi ceterum si benigniore usus fortuna praestitero beneficium dedero non gratiam rettulero ille mihi gratiam referre debebit hinc initium fiet a me numerabitur intellego iam quid uelis quaerere non opus est te dicere uultus tuus loquitur si quis sua nobis causa profuit eine inquis debetur aliquid hoc enim saepe te conquerentem audio quod quaedam homines sibi praestant aliis imputant dicam mi liberalis sed prius istam quaestiunculam diuidam et rem aequam ab iniqua separabo multum enim interest utrum aliquis beneficium nobis det sua causa an et sua ille qui totus ad se spectat et nobis prodest quia aliter prodesse sibi non potest eo mihi loco est quo qui pecori suo hibernum et aestiuum pabulum prospicit eo loco est quo qui captiuos suos ut commodius ueneant pascit et ut opimos boues saginat ac defricat quo lanista qui familiam summa cura exercet atque ornat multum ut ait cleanthes a beneficio distat negotiatio rursus non sum tam iniquus ut ei nihil debeam qui cum mihi utilis esset fuit et sibi non enim exigo ut mihi sine respectu sui consulat immo etiam opto ut beneficium mihi datum uel magis danti profuerit dum modo id qui dabat duos intuens dederit et inter me seque diuiserit licet id ipse ex maiore parte possideat si modo me in consortium admisit si duos cogitauit ingratus sum non solum iniustus nisi gaudeo hoc illi profuisse quod proderat mihi summae malignitatis est non uocare beneficium nisi quod dantem aliquo incommodo adfecit alteri illi qui beneficium dat sua causa respondebo usus me quare potius te mihi profuisse dicas quam me tibi puta inquit aliter fieri non posse me magistratum quam si decem captos ciues ex magno captiuorum numero redemero nihil debebis mihi cum te seruitute ac uinculis liberauero atqui mea id causa faciam aduersus hoc respon deo aliquid istic tua causa facis aliquid mea tua quod redimis mea quod me redimis tibi enim ad utilitatem tuam satis est quoslibet redemisse itaque debeo non quod redimis me sed quod eligis poteras enim et alterius redemptione idem consequi quod mea utilitatem rei partiris mecum et me in beneficium recipis duobus profuturum praefers me aliis hoc totum mea causa facis itaque si praetorem te factura esset decem captiuorum redemptio decem autem soli captiui essemus nemo quicquam tibi deberet ex nobis quia nihil haberes quod cuiquam imputares a tua utilitate seductum non sum inuidus beneficii interpres nec desidero illud mihi tantum dari sed et mihi quid ergo inquit si in sortem nomina uestra coici iussissem et tuum nomen inter redimen dos exisset nihil deberes mihi immo deberem sed exiguum quid sit hoc dicam aliquid istic mea causa facis quod me ad fortunam redemptionis admittis quod nomen meum exit sorti debeo quod exire potuit tibi aditum mihi ad beneficium tuum dedisti cuius maiorem partem fortunae debeo sed hoc ipsum tibi quod fortunae debere potui illos ex toto praeteribo quorum mercennarium beneficium est quod qui dat non computat cui sed quanti daturus sit quod undique in se conuersum est uendit mihi aliquis frumentum uiuere non possum nisi emero sed non debeo uitam quia emi nec quam necessarium fuerit aestimo sine quo uicturus non fui sed quam ingratum quod non habuissem nisi emissem in quo inuehendo mercator non cogitauit quantum auxilii adlaturus esset mihi sed quantum lucri sibi quod emi non debeo isto modo inquit nec medico quicquam debere te nisi mercedulam dicis nec praeceptori quia aliquid numeraueris atqui omnium horum apud nos magna caritas magna reuerentia est aduersus hoc respondetur quaedam pluris esse quam emuntur emis a medico rem inaestimabilem uitam ac bonam ualetudinem a bonarum artium praeceptore studia liberalia et animi cultum itaque his non rei pretium sed operae soluitur quod deseruiunt quod a rebus suis auocati nobis uacant mercedem non meriti sed occupationis suae ferunt aliud tamen dici potest uerius quod statim ponam si prius quomodo istud refelli possit ostendero quaedam inquit pluris sunt quam uenierunt et ob hoc aliquid mihi extra pro illis quamuis empta sunt debes primum quid interest quanti sint cum de pretio inter ementem uendentemque conuenerit deinde non emi illud suo pretio sed tuo pluris est inquis quam uenit sed pluris uenire non potuit pretium autem rei cuiusque pro tempore est eum bene ista laudaueris tanti sunt quanto pluris uenire non possunt propterea nihil uenditori debet qui bene emit deinde etiam si pluris ista sunt non tamen ullum istic tuum munus est ut non ex usu effectuue sed ex con suetudine et annona aestimetur quod tu pretium ponis traicienti maria et per medios fluctus cum terra e conspectu recessit certam secanti uiam et prospiciens futuras tempestates et securis omnibus subito iubenti uela substringi armamenta demitti paratos ad incursum procellae et repentinum impetum stare huic tamen tantae rei praemium uectura persoluit quanti aestimas in solitudine hospitium in imbre tectum in frigore balneum aut ignem scio tamen quanti ista consecuturus deuersorium subeam quantum nobis praestat qui labentem domum suscipit et agentem ex imo rimas insulam incredibili arte suspendit certo tamen et leui pretio fultura conducitur murus nos ab hostibus tutos et a subitis latronum incursionibus praestat notum est tamen illas turres pro securitate publica propugnacula habituras excitaturus faber quid in diem mereat infinitum erit si latius exempla conquiram quibus appareat paruo magna constare quid ergo quare et medico et praeceptori plus quiddam debeo nec aduersus illos mercede defungor quia ex medico et praeceptore in amicum transeunt et nos non arte quam uendunt obligant sed benigna et familiari uoluntate itaque medico si nihil amplius quam manum tangit et me inter eos quos perambulat ponit sine ullo adfectu facienda aut uitanda praecipiens nihil amplius debeo quia me non tamquam amicum uidet sed tamquam imperatorem ne praeceptorem quidem habeo cur uenerer si me in grege discipulorum habuit si non putauit dignum propria et peculiari cura si numquam in me derexit animum et cum in medium effunderet quae sciebat non didici sed excepi quid ergo est quare istis multum debeamus non quia pluris est quod uendiderunt quam emimus sed quia nobis ipsis aliquid praestiterunt ille magis pependit quam medico necesse est pro me non pro fama artis extimuit non fuit contentus remedia monstrare et admouit inter sollicitos adsedit ad suspecta tempora occurrit nullum ministerium illi oneri nullum fastidio fuit gemitus meos non securus audiuit in turba multorum inuocantem ego illi potissima curatio fui tantum aliis uacauit quantum mea ualetudo permiserat huic ego non tamquam medico sed tamquam amico ob ligatus sum alter rursus docendo et laborem et taedium tulit praeter illa quae a praecipientibus in commune dicuntur aliqua instillauit ac tradidit hortando bonam indolem erexit et modo laudibus fecit animum modo admonitionibus discussit de sidiam tum ingenium latens et pigrum iniecta ut ita dicam manu extraxit nec quae sciebat maligne dispensauit quo diutius esset necessarius sed cupit si posset uniuersa transfundere ingratus sum nisi illum inter gratissimas necessitudines diligo sordidissimorum quoque artificiorum institoribus supra constitutum aliquid adiecimus si nobis illorum opera enixior uisa est et gubernatori et opifici uilissimae mercis et in diem locanti manus suas corollarium adspersimus in optimis uero artibus quae uitam aut conseruant aut excolunt qui nihil se plus existimat debere quam pepigit ingratus est adice quod talium studiorum traditio miscet animos hoc cum factum est tam medico quam praeceptori pretium operae soluitur animi debetur platon cum flumen naue transisset nec ab illo quicquam portitor exegisset honori hoc suo datum credens dixit positum illi esse apud platonem officium deinde paulo post cum alium atque alium gratis eadem sedulitate transueheret negauit illi iam apud platonem positum officium nam ut tibi debeam aliquid pro eo quod praestas debes non tantum mihi praestare sed tamquam mihi non potes ob id quemquam appellare quod spargis in populum quid ergo nihil tibi debebitur pro hoc tamquam ab uno nihil cum omnibus soluam quod cum omnibus debeo negas inquit ullum dare beneficium eum qui me gratuita naue per flumen padum tulit nego aliquid boni facit beneficium non dat facit enim aut sua causa aut utique non mea ad summam ne ipse quidem se mihi beneficium iudicat dare sed aut rei publicae aut uiciniae aut ambitioni suae praestat et pro hoc aliud quoddam commodum expectat quam quod a singulis recepturus est quid ergo inquit si princeps ciuitatem dederit omnibus gallis si immunitatem hispanis nihil hoc nomine singuli debebunt quidni debeant debebunt autem non tamquam proprium beneficium sed tamquam publici partem nullam inquit habuit cogitationem illo tempore mei quo uniuersis proderat noluit mihi ciuitatem proprie dare nec in me direxit animum ita quare ei debeam qui me sibi non sub stituit cum facturus esset quod fecit primum cum cogitauit gallis omnibus prodesse et mihi cogi tauit prodesse eram enim gallus et me etiam si non mea publica tamen nota comprendit deinde ego quoque illi non tamquam proprium debebo sed tamquam commune munus unus ex populo non tamquam pro me soluam sed tamquam pro patria conferam si quis patriae meae pecuniam credat non dicam me illius debitorem nec hoc aes alienum profitebor aut candidatus aut reus ad exsoluendum tamen hoc dabo portionem meam sic istius muneris quod uniuersis datur debitorem me nego quia mihi quidem dedit sed non propter me et mihi quidem sed nesciens an mihi daret nihilo minus aliquid mihi dependendum sciam quia ad me quoque circumitu longo peruenit propter me debet factum esse quod me obliget isto inquit modo nec lunae nec soli quicquam debes non enim propter te mouentur sed cum in hoc moueantur ut uniuersa conseruent et pro me mouentur uniuersorum enim pars sum adice nunc quod nostra et horum condicio dissimilis est nam qui mihi prodest ut per me prosit sibi non dedit beneficium quia me instrumentum utilitatis suae fecit sol autem et luna etiam si nobis prosunt sua causa non in hoc tamen prosunt ut per nos prosint sibi quid enim nos conferre illis possumus sciam inquit solem ac lunam nobis uelle prodesse si nolle potuerint illis autem non licet non moueri ad summam consistant et opus suum intermittant hoc uide quot modis refellatur non ideo minus uult qui non potest nolle immo maximum argumentum est firmae uoluntatis ne mutari quidem posse uir bonus non potest non facere quod facit non enim erit bonus nisi fecerit ergo nec bonus uir beneficium dat quia facit quod debet non potest autem non facere quod debet praeterea multum interest utrum dicas non potest hoc non facere quia cogitur an non potest nolle nam si necesse est illi facere non debeo ipsi beneficium sed cogenti si necesse est illi uelle ob hoc quia nihil habet melius quod uelit ipse se cogit ita quod tamquam coacto non deberem tamquam cogenti debeo desinant inquit uelle hoc loco tibi illud occurrat quis tam demens est ut eam neget uoluntatem esse cui non est periculum desinendi uertendique se in contrarium cum ex diuerso nemo aeque uideri debeat uelle quam cuius uoluntas usque eo certa est ut aeterna sit an si is quoque uult qui potest statim nolle is non uidebitur uelle in cuius naturam non cadit nolle agedum inquit si possunt resistant hoc dicis omnia ista ingentibus interuallis diducta et in custodiam uniuersi disposita stationes suas deserant subita confusione rerum sidera sideribus incurrant et rupta rerum concordia in ruinam diuina labantur contextusque uelocitatis citatissimae in tot saecula promissas uices in medio itinere destituat et quae nunc alternis eunt redeuntque opportunis libramentis mundum ex aequo temperantia repentino concrementur incendio et ex tanta uarietate soluantur atque eant in unum omnia ignis cuncta possideat quem deinde pigra nox occupet et profunda uorago tot deos sorbeat est tanti ut tu coarguaris ista concidere prosunt tibi etiam inuito euntque ista tua causa etiam si maior illis alia ac prior causa est adice nunc quod non externa cogunt deos sed sua illis in lege aeterna uoluntas est statuerunt quae non mutarent itaque non possunt uideri facturi aliquid quamuis nolint quia quidquid desinere non possunt perseuerare uoluerunt nec umquam primi consilii deos paenitet sine dubio stare illis et desciscere in contrarium non licet sed non ob aliud quam quia uis sua illos in proposito tenet nec imbecillitate permanent sed quia non libet ab optimis aberrare et sic ire decretum est in prima autem illa constitutione cum uniuersa disponerent etiam nostra uiderunt rationemque hominis habuerunt itaque non possunt uideri sua tantum causa decurrere et explicare opus suum quia pars operis et nos sumus debemus ergo et soli et lunae et ceteris caelestibus beneficium quia etiam si potiora illis sunt in quae oriuntur nos tamen in maiora ituri iuuant adice quod ex destinato iuuant ideoque obligati sumus quia non in beneficium ignorantium incidimus sed haec quae accipimus accepturos scierunt et quamquam maius illis propositum sit maiorque actus sui fructus quam seruare mortalia tamen in nostras quoque utilitates a principio rerum praemissa mens est et is ordo mundo datus ut appareat curam nostri non inter ultima habitam debemus parentibus nostris pietatem et multi non ut gignerent coierant di non possunt uideri nescisse quid effecturi essent eum omnibus alimenta protinus et auxilia prouiderint nec eos per neclegentiam genuere quibus tam multa generabant cogitauit nos ante natura quam fecit nec tam leue opus sumus ut illi potuerimus excidere uide quantum nobis permiserit quam non intra homines humani imperii condicio sit uide in quantum corporibus uagari liceat quae non coercuit fine terrarum sed in omnem partem sui misit uide animi quantum audeant quemadmodum soli aut nouerint deos aut quaerant et mente in altum elata diuina comitentur scies non esse hominem tumultuarium et incogitatum opus inter maxima rerum suarum natura nihil habet quo magis glorietur aut certe cui glorietur quantus iste furor est controuersiam dis muneris sui facere quomodo aduersus eos hic erit gratus quibus gratia referri sine impendio non potest qui negat se ab iis accepisse a quibus cum maxime accepit qui et semper daturi sunt et numquam re cepturi quanta autem peruersitas ob hoc alicui non debere quia etiam infitianti benignus est et continuationem ipsam sedemque beneficiorum argumentum uocare necessario dantis nolo sibi habeat quis illum rogat et omnes alias impudentis animi uoces his adstrue non ideo de te minus meretur is cuius liberalitas ad te etiam dum negas peruenit cuiusque beneficiorum uel hoc maximum est quod etiam querenti daturus est non uides quemadmodum teneram liberorum infantiam parentes ad salubrium rerum patientiam cogant flentium corpora ac repugnandum diligens cura fouent et ne membra libertas immatura detorqueat in rectum exitura constringunt et mox liberalia studia inculcant adhibito timore nolentibus ad ultimum audacem iuuentam frugalitati pudori moribus bonis si parum sequitur coactam applicant adulescentibus quoque ac iam potentibus sui si remedia metu aut intemperantia reiciunt uis adhibetur ac seueritas itaque beneficiorum maxima sunt quae a parentibus accepimus dum aut nescimus aut nolumus his ingratis et repudiantibus beneficia non quia nolunt sed ne debeant similes sunt ex diuerso nimis grati qui aliquid incommodi precari solent iis quibus obligati sunt aliquid aduersi in quo adfectum me morem accepti beneficii approbent an hoc recte faciant et pia uoluntate quaeritur quorum animus simillimus est prauo amore flagrantibus qui amicae suae optant exilium ut desertam fugientemque comi tentur optant inopiam ut magis desiderant donent optant morbum ut adsideant et quidquid inimicus optaret amantes uouent fere idem itaque exitus est odii et amoris insani tale quiddam et his accidit qui amicis incommoda optant quae detrahant et ad beneficium iniuria ueniunt cum satius sit uel cessare quam per scelus officio locum quaerere quid si gubernator a dis tempestates infestissimas et procellas petat ut gratior ars sua periculo fiat quid si imperator deos oret ut magna uis hostium circumfusa castris fossas subito impetu compleat et uallum trepidante exercitu uellat et in ipsis portis infesta signa constituat quo maiore cum gloria rebus lassis pro fligatisque succurrat omnes isti beneficia sua detestabili uia ducunt qui deos contra eum aduocant cui ipsi adfuturi sunt et ante illos sterni quam erigi uolunt inhumana ista peruerse grati animi natura est contra eum optare cui honeste deesse non possis non nocet inquit illi uotum meum quia simul opto et periculum et remedium hoc dicis non nihil te peccare sed minus quam si sine remedio periculum optares nequitia est ut extrahas mer gere euertere ut suscites ut emittas includere non est beneficium iniuriae finis nec umquam id detraxisse meritum est quod ipse qui detraxit intulerat non uulneres me malo quam sanes potes inire gratiam si quia uulneratus sum sanas non si uulneras ut sanandus sim numquam cicatrix nisi conlata uulneri placuit quod ita coisse gaudemus ut non fuisse mallemus si hoc ei optares cuius nullum beneficium haberes inhumanum erat uotum quanto inhumanius ei optas cui beneficium debes simul inquit ut possim ferre illi opem precor primum ut te in media parte uoti tui occupem iam ingratus es nondum audio quid illi uelis praestare scio quid illum uelis pati sollicitudinem illi et metum et maius aliquod imprecaris malum optas ut ope indigeat hoc contra illum est optas ut ope tua indigeat hoc pro te est non succurrere uis illi sed soluere qui sic properat solui uult non soluere ita quod unum in uoto tuo honestum uideri poterat ipsum turpe et ingratum est nolle debere optas enim non ut tu facultatem habeas referendae gratiae sed ut ille necessitatem implorandae superiorem te facis et quod nefas est bene meritum ad pedes tuos mittis quanto satius est honesta uoluntate debere quam rationem per malam soluere si infitiareris quod acceperas minus peccares nihil enim nisi quod dederat amitteret nunc uis illum subici tibi iactura rerum suarum et status mutatione in id deuocari ut infra beneficia sua iaceat gratum te putabo coram eo cui prodesse uis opta uotum tu istud uocas quod inter gratum et inimicum potest diuidi quod non dubites aduersarium et hostem fecisse si extrema taceantur hostes quoque optauerunt capere quasdam urbes ut seruarent et uincere quosdam ut ignoscerent nec ideo non hostilia uota in quibus quod mitissimum est post crudelitatem uenit denique qualia esse iudicas uota quae nemo minus tibi uolet quam is pro quo fiunt succedere pessime cum eo agis cui uis a dis noceri a te succurri inique cum ipsis dis illis enim durissimas partes imponis tibi humanas ut tu prosis di nocebunt si accusatorem submitteres quem deinde remoueres si aliqua illum lite implicares quam subinde discuteres nemo de tuo scelere dubitaret quid interest utrum istuc fraude temptetur an uoto nisi quod potentiores illi aduersarios quaeris non est quod dicas quam enim illi iniuriam facio uotum tuum aut superuacuum est aut iniuriosum immo iniuriosum etiam si irritum quidquid non efficis dei munus est iniuria uero quidquid optas sat est tibi non aliter debemus irasci quam si profeceris si uota inquit ualuissent et in hoc ualuissent ut tutus esses primum certum mihi optas periculum sub incerto auxilio deinde utrumque certum puta quod nocet prius est praeterea tu condicionem uoti tui nosti me tempestas occupauit portus ac praesidii dubium quantum tormentum existimas etiam si accepero eguisse etiam si seruatus fuero trepidasse etiam si absolutus fuero causam dixisse nullius metus tam gratus est finis ut non gratior sit solida et inconcussa securitas opta ut reddere mihi beneficium possis cum opus erit non ut opus sit si esset in tua potestate quod optas ipse fecisses quanto hoc honestius uotum est opto in eo statu sit quo semper beneficia distribuat numquam desideret sequatur illum materia qua tam benigne utitur largiendi iuuandique numquam illi sit dandorum beneficiorum inopia datorum paeni tentia naturam per se pronam ad misericordiam humanitatem clementiam irritet ac prouocet turba gratorum quos illi et habere contingat nec experiri necesse sit ipse nulli implacabilis sit ipsi nemo placandus tam aequali in eum fortuna indulgentia perseueret ut nemo in illum possit esse nisi conscientia gratus quanto haec iustiora uota sunt quae te in nullam occasionem differunt sed gratum statim faciunt quid enim prohibet referre gratiam prosperis rebus quam multa sunt per quae quidquid debemus reddere etiam felicibus possumus fidele consilium adsidua conuersatio sermo comis et sine adulatione iucundus aures si deliberari uelit diligentes tutae si credere conuictus familiaritas neminem tam alte secunda posuerunt ut non illi eo magis amicus desit quia nihil absit ista tristis et omni uoto submouenda occasio ac procul repellenda ut gratus esse possis iratis dis opus est ne ex hoc quidem peccare te intellegis quod melius cum eo agitur cui ingratus es propone animo tuo carcerem uincula sordes seruitutem bellum egestatem haec sunt occasiones uoti tui si quis tecum contraxit per ista dimittitur quin potius eum potentem esse uis cui plurimum debes et beatum quid enim ut dixi uetat te referre etiam summa felicitate praeditis gratiam cuius plena tibi occurret et uaria materia quid tu nescis debitum etiam locupletibus solui nec te inuitum distringam omnia sane excluserit opulenta felicitas monstrabo tibi cuius rei inopia laborent magna fastigia quid omnia possidentibus desit scilicet ille qui uerum dicat et hominem inter mentientes stupentem ipsaque consuetudine pro rectis blanda audiendi ad ignorantiam ueri perductum uindicet a consensu concentuque falsorum non uides quemadmodum illos in praeceps agat extincta libertas et fides in ob sequium seruile submissa dum nemo ex animi sui sententia suadet dissuadetque sed adulandi certamen est et unum amicorum omnium officium una contentio quis blandissime fallat ignorauere uires suas et dum se tam magnos quam audiunt credunt attraxere superuacua et in discrimen rerum omnium peruentura bella utilem et necessariam rupere concordiam secuti iram quam nemo reuocabat multorum san guinem hauserunt fusuri nouissime suum dum uindicant inexplorata pro certis flectique non minus existimant turpe quam uinci et perpetua credunt quae in summum perducta maxime nutant ingentia super se ac suos regna fregerunt nec intellexerunt in illa scena uanis et cito diffluentibus bonis refulgente ex eo tempore ipsos nihil non aduersi expectare debuisse ex quo nihil ueri audire potuerunt cum bellum graeciae indiceret xerxes animum tumentem oblitumque quam caducis confideret nemo non impulit alius aiebat non laturos nuntium belli et ad primam aduentus famam terga uer suros alius nihil esse dubii quin illa mole non uinci solum graecia sed obrui posset magis uerendum ne uacuas desertasque urbes inuenirent et profugis hostibus uastae solitudines relinquerentur non habi turis ubi tantas uires exercere possent alius uix illi rerum naturam sufficere angusta esse classibus maria militi castra explicandis equestribus copiis campestria uix patere caelum satis ad emittenda omni manu tela cum in hunc modum multa undique iactarentur quae hominem nimia aestimatione sui furentem concitarent demaratus lacedaemonius solus dixit ipsam illam qua sibi placeret multitudinem indigestam et grauem metuendam esse ducenti non enim uires habere sed pondus immodica numquam regi posse nec diu durare quidquid regi non potest in primo inquit statim monte lacones obiecti dabunt sui experimentum tot ista gentium milia trecenti morabuntur haerebunt in uestigio fixi et commissas sibi angustias armis tuebuntur corporibus obstruent tota illos asia non mouebit loco tantas minas belli et paene totius generis humani ruentis impetum paucissimi sistent cum te mutatis legibus suis natura transmiserit in semita haerebis et aestimans futura damna cum computaueris quanti thermopilarum angusta constiterint scies te fugari posse cum sciens posse retineri cedent quidem tibi pluribus locis uelut torrentis modo ablati cuius cum magno terrore prima uis defluit deinde hinc atque illinc coorientur et tuis te uiribus prement uerum est quod dicitur maiorem belli apparatum esse quam qui recipi ab his regionibus possit quas oppugnare constituis sed haec res contra nos est ob hoc ipsum te graecia uincet quia non capit uti toto te non potes praeterea quae una rebus salus est occurrere ad primos rerum impetus et inclinatis opem ferre non poteris nec fulcire ac firmare labentia multo ante uincens quam uictum esse te sentias ceterum non est quod exercitum tuum ob hoc sustineri non putes posse quia numerus eius duci quoque ignotus est nihil tam magnum est quod perire non possit cui nascitur in perniciem ut alia quiescant ex ipsa magnitudine sua causa acciderunt quae demaratus praedixerat diuina atque humana impellentem et mutantem quidquid obstiterat trecenti stare iusserunt stratusque passim per totam graeciam perses intellexit quantum ab exercitu turba distaret itaque xerxes pudore quam damno miserior demarato gratias egit quod solus sibi uerum dixisset et permisit petere quod uellet petit ille ut sardis maximam asiae ciuitatem curru uectus intraret rectam capite tiaram gerens id solis datum regibus dignus fuerat praemio ante quam peteret sed quam miserabilis gens in qua nemo fuit qui uerum diceret regi nisi qui non dicebat sibi diuus augustus filiam ultra impudicitiae male dictum impudicam relegauit et flagitia principalis domus in publicum emisit admissos gregatim adulteros pererratam nocturnis comissationibus ciuitatem forum ipsum ac rostra ex quibus pater legem de adulteriis tulerat filiae in stupra placuisse cotidianum ad marsiam concursum cum ex adultera in quae stuariam uersa ius omnis licentiae sub ignoto adultero peteret haec tam uindicanda principi quam tacenda quia quarundam rerum turpitudo etiam ad uindicantem redit parum potens irae publicauerat deinde cum interposito tempore in locum irae subisset uerecundia gemens quod non illa silentio pressisset quae tam diu nescierat donec loqui turpe esset saepe exclamauit horum mihi nihil accidisset si aut agrippa aut maecenas uixisset adeo tot habenti milia hominum duos reparare difficile est caesae sunt legiones et protinus scriptae fracta classis et intra paucos dies natauit noua saeuitum est in opera publica ignibus surrexerunt meliora consumptis tota uita agrippae et maecenatis uacauit locus quid putem defuisse similes qui adsumerentur an ipsius uitium fuisse quia maluit queri quam quaerere non est quod existimemus agrippam et maecenatem solitos illi uera dicere qui si uixissent inter dissimulantes fuissent regalis ingenii mos est in praesentium contumeliam amissa laudare et his uirtutem dare uera dicendi a quibus iam audiendi periculum non est sed ut me ad propositum reducam uides quam facile sit gratiam referre felicibus et in summo hu manarum opum positis dic illis non quod uolunt audire sed quod audisse semper uolent plenas aures adulationibus aliquando uera uox intret da con silium utile quaeris quid felici praestare possis effice ne felicitati suae credat ut sciat illam multis et fidis manibus continendam parum in illum contuleris si illi stultam fiduciam permansurae semper potentiae excusseris docuerisque mobilia esse quae dedit casus et maiore cursu fugere quam ueniunt nec iis portionibus quibus ad summa peruentum est retro iri sed saepe inter maximam fortunam et ulti mam nihil interesse nescis quantum sit pretium amicitiae si non intellegis multum te ei daturum cui dederis amicum rem non domibus tantum sed saeculis raram quae non aliubi magis deest quam ubi creditur abundare quid istos tu libros quos uix nomenclatorum complectitur aut memoria aut manus amicorum existimas esse non sunt isti amici qui agmine magno ianuam pulsant qui in primas et secundas admissiones digeruntur consuetudo ista uetus est regibus regesque simulantibus populum amicorum discribere et proprium superbiae magno aestimare introitum ac tactum sui liminis et pro honore dare ut ostio suo propius adsideas ut gradum prior intra domum ponas in qua deinceps multa sunt ostia quae receptos quoque ex cludant apud nos primi omnium c gracchus et mox liuius drusus instituerunt segregare turbam suam et alios in secretum recipere alios cum pluribus alios uniuersos habuerunt itaque isti amicos primos ha buerunt secundos numquam ueros amicum uocas cuius disponitur salutatio aut potest huius tibi fides patere qui per fores maligne apertas non intrat sed illabitur huic peruenire usque ad libertatem destringendam licet cuius uulgare et publicum uerbum et promiscuum ignotis haue non nisi suo ordine emittitur ad quemcumque itaque istorum ueneris quorum salutatio urbem concutit scito etiam si animaduerteris obsessos ingenti frequentia uicos et commeantium in utramque partem cateruis itinera compressa tamen uenire te in locum hominibus plenum amicis uacuum in pectore amicus non in atrio quaeritur illo recipiendus illic retinendus est et in sensus recondendus hoc doce gratus es male de te existimas si inutilis es nisi adflicto si rebus bonis superuacuus es quemadmodum te et in dubiis et in aduersis et in laetis sapienter geris ut dubia prudenter tractes aduersa fortiter laeta moderate ita in omnia utilem te exhibere amico potes aduersa eius nec deserueris nec optaueris multa nihilo minus ut non optes in tanta uarietate quae tibi materiam exercendae fidei praebeant incident quemadmodum qui optat diuitias alicui in hoc ut illarum ipse partem ferat quamuis pro illo uideatur optare sibi prospicit sic qui optat amico aliquam necessitatem quam adiutorio suo fideque discutiat quod est ingrati se illi praefert et tanti existimat illum miserum esse ut ipse gratus sit ob hoc ipsum ingratus exonerare enim se uult et graui sarcina liberare multum interest utrum properes referre gratiam ut reddas beneficium an ne debeas qui reddere uult illius se commodo aptabit et idoneum illi uenire tempus uolet qui nihil aliud quam ipse liberari uult quomodocumque ad hoc cupiet per uenire quod est pessimae uoluntatis ista inquit festinatio nimium grati est id apertius exprimere non possum quam si repetiuero quod dixi non uis reddere acceptum beneficium sed effugere hoc dicere uideris quando isto carebo quocumque modo mihi laborandum est ne isti obligatus sim si optares ut illi de suo solueres multum abesse uidereris a grato hoc quod optas iniquius est exsecraris enim illum et caput sanctum tibi dira precatione defigis nemo ut existimo de immanitate animi tui dubitaret si aperte illi paupertatem si captiuitatem si famem ac metum imprecareris at quid interest utrum uox ista sit uoti tui an uis aliquid enim horum optas i nunc et hoc esse grati puta quod ne ingratus quidem faceret qui modo non usque in odium sed tantum usque ad infitiationem beneficii perueniret quis pium dicet aenean si patriam capi uoluerit ut captiuitati patrem eripiat quis siculos iuuenes ut bona liberis exempla monstrabit si optauerint ut aetna immensam ignium uim super solitum ardens et incensa praecipitet datura ipsis occasionem exhibendae pietatis ex medio parentibus incendio raptis nihil debet scipioni roma si punicum bellum ut finiret aluit nihil deciis quod morte patriam seruauerunt si prius optauerant ut deuotioni fortissimae locum ultima rerum necessitas faceret grauissima infamia est medici opus quaerere multi quos auxerant morbos et irritauerant ut gloria maiore sanarent non potuerunt discutere aut cum magna miserorum uexatione uicerunt callistratum aiunt ita certe hecaton auctor est cum in exilium iret in quod multos cum illo simul seditiosa ciuitas et intemperanter libera expulerat optante quodam ut atheniensibus necessitas restituendi exules esset abominatum talem reditum rutilius noster animosius cum quidam illum consolaretur et diceret instare arma ciuilia breui futurum ut omnes exules reuerterentur quid tibi inquit mali feci ut mihi peiorem reditum quam exitum optares ut malo patria exilio meo erubescat quam reditu maereat non est istud exilium cuius neminem non magis quam damnatum pudet quemadmodum illi seruauerunt bonorum ciuium officium qui reddi sibi penates suos noluerunt clade communi quia satius erat duos iniquo malo adfici quam omnes publico ita non seruat grati hominis adfectum qui bene de se merentem difficultatibus uult opprimi quas ipse submoueat quia etiam si bene cogitat male precatur ne in patrocinium quidem nedum in gloriam est incendium extinxisse quod feceris in quibusdam ciuitatibus impium uotum sceleris uicem tenuit demades certe athenis eum qui necessaria funeribus uenditabat damnauit cum probasset magnum lucrum optasse quod contingere illi sine multorum morte non poterat quaeri tamen solet an merito damnatus sit fortasse optauit non ut multis uenderet sed ut care ut paruo sibi con starent quae uenditurus esset cum constet negotiatio eius ex empto et uendito quare uotum eius in unam partem trahis cum lucrum ex utraque sit praeterea omnes licet qui in ista negotiatione sunt damnes omnes enim idem uolunt id est intra se optant magnam partem hominum damnabis cui enim non ex alieno incommodo lucrum miles bellum optat si gloriam agricolam annonae caritas erigit eloquentiae pretium excitat litium numerus medicis grauis annus in quaestu est institores delicatarum mercium iuuentus corrupta locupletat nulla tempestate tecta nullo igne laedantur iacebit opera fabrilis unius uotum deprensum est omnium simile est an tu arruntium et haterium et ceteros qui captandorum testamentorum artem professi sunt non putas eadem habere quae dissignatores et libitinarios uota illi tamen quorum mortes optent nesciunt hi familiarissimum quemque ex quo propter amicitiam spei plurimum est mori cupiunt illorum damno nemo uiuit hos quisquis differt exhaurit optant ergo non tantum ut accipiant quod turpi seruitute meruerunt sed etiam ut tributo graui libe rentur non est itaque dubium quin hi magis quod damnatum est in uno optent quibus quisquis morte profuturus est uita nocet omnium tamen istorum tam nota sunt uota quam impunita denique se quisque consulat et in secretum pectoris sui redeat et inspiciat quid tacitus optauerit quam multa sunt uota quae etiam sibi fateri pudet quam pauca quae facere coram teste possimus sed non quidquid reprehendendum etiam damnandum est sicut hoc uotum amici quod in manibus est male utentis bona uoluntate et in id uitium incidentis quod deuitat nam dum gratum animum festinat ostendere ingratus est hoc ait in potestatem meam recidat gratiam meam desideret sine me saluus honestus tutus esse non possit tam miser sit ut illi beneficii loco sit quidquid redditur haec dis audientibus circumueniant illum domesticae insidiae quas ego possim solus opprimere instet potens inimicus et grauis infesta turba nec inermis creditor urgueat accusator uide quam sis aecus horum optares nihil si tibi beneficium non dedisset ut alia taceam quae grauiora committis pessima pro optimis referendo hoc certe delinquis quod non expectas suum cuiusque rei tempus quod aeque peccat qui non sequitur quam qui antecedit quomodo beneficium non semper recipiendum est sic non utique reddendum si mihi non desideranti redderes ingratus esses quanto ingratior es qui desiderare me cogis expecta quare subsidere apud te munus meum non uis quare obligatum moleste te fers quare quasi cum acerbo feneratore signare rationem parem properas quid mihi negotium quaeris quid in me deos immittis quomodo exigeres qui sic reddis ante omnia ergo liberalis hoc discamus beneficia debere secure et occasiones reddendorum obseruare non manu facere ipsam hanc cupiditatem primo quoque tempore liberandi se meminerimus ingrati esse nemo enim libenter reddit quod inuitus debet et quod apud se esse non uult onus iudicat esse non munus quanto melius ac iustius in promptu habere merita amicorum et offerre non ingerere nec obaeratum se iudicare quoniam beneficium commune uinculum est et inter se duos adligat dic nihil moror quominus tuum reuertatur opto hilaris accipias si necessitas alterutri nostrum imminet fatoque quodam datum est ut aut tu cogaris beneficium recipere aut ego alterum accipere det potius qui solet ego paratus sum nulla mora in turno est ostendam hunc animum cum primum tempus aduenerit interim di testes sunt soleo mi liberalis notare hunc in te adfectum et quasi manu prendere uerentis et aestuantis ne in ullo officio sis tardior non decet gratum animum sollicitudo contra summa fiducia sui et ex conscientia ueri amoris dimissa omnis anxietas tam conuicium est recipe quam debes hoc primum beneficii dati sit ius ut recipiendi tempus eligat qui dedit at uereor ne homines de me sequius loquantur male agit qui famae non conscientiae gratus est duos istius rei iudices habes illum quem non debes timere et te quem non potes quid ergo si nulla interuenerit occasio semper debebo debebis sed palam debebis sed libenter debebis sed cum magna uoluptate apud te depositum intueberis paenitet accepti beneficii quem nondum redditi piget quare qui tibi dignus uisus est a quo acciperes indignus uideatur cui diu debeas in magnis erroribus sunt qui ingentis animi credunt proferre donare plurium sinum ac domum implere cum ista interdum non magnus animus faciat sed magna fortuna nesciunt quanto interim maius ac difficilius sit capere quam fundere nam ut nihil alteri detraham quoniam utrumque ubi uirtute fit par est non minoris est animi beneficium debere quam dare eo quidem operosius hoc quam illud quo maiore diligentia custodiuntur accepta quam dantur itaque non est trepidandum quam cito reponamus nec procurrendum intempestiue quia aeque delinquit qui ad referendam gratiam suo tempore cessat quam qui alieno properat positum est illi apud me nec illius nomine nec meo timeo bene illi cautum est non potest hoc beneficium perdere nisi mecum immo ne mecum quidem egi illi gratias id est rettuli qui nimis de reddendo beneficio cogitat nimis cogitare alterum de recipiendo putat praestet se in utrumque facilem si uult recipere beneficium referamus reddamusque laeti si illud apud nos custodiri mauult quid thensaurum eius eruimus quid custodiam recusamus dignus est cui utrum uolet liceat opinionem quidem et famam eo loco habeamus tamquam non ducere sed sequi debeat bonum mi liberalis habeas animum uolo in manibus terrae non hic te carmine longo atque per ambages et longa exorsa tenebo reliqua hic liber cogit et exhausta materia circumspicio non quid dicam sed quid non dixerim boni tamen consules quidquid ibi superest cum tibi superfuerit si uoluissem lenocinari mihi debuit paulatim opus crescere et ea pars in finem reseruari quam quilibet etiam satiatus appeteret sed quidquid maxime necessarium erat in primum congessi nunc si quid effugit recolligo nec mehercules si me interroges nimis ad rem existimo pertinere ubi dicta sunt quae tegunt mores prosequi cetera non in remedium animi sed in exercitationem ingenii inuenta egregie enim hoc dicere demetrius cinicus uir meo iudicio magnus etiam si maximis comparetur solet plus prodesse si pauca praecepta sapientiae teneas sed illa in promptu tibi et in usu sint quam si multa quidem didiceris sed illa non habeas ad manum quemadmodum inquit magnus luctator est non qui omnes numeros nexusque perdidicit quorum usus sub aduersario rarus est sed qui in uno se aut altero bene ac diligenter exercuit et eorum occasiones intentus expectat neque enim refert quam multa sciat si scit quantum uictoriae satis est sic in hoc studio multa delectant pauca uincunt licet nescias quae ratio oceanum effundat ac reuocet quare septimus quisque annus aetati signum imprimat quare latitudo porticus ex remoto sperantibus non seruet portionem suam sed ultima in angustiis coeant et columnarum nouissime interualla iungantur quid sit quod geminorum conceptum separet partum iungat utrum unus concubitus spargatur in duos an totiens concepti sint cur pariter natis fata diuersa sint maximisque rerum spatiis distent quorum inter ortus minimum interest non multum tibi nocebit transisse quae nec licet scire nec prodest inuoluta ueritas in alto latet nec de malignitate naturae queri possumus quia nullius rei difficilis inuentio est nisi cuius hic unus inuentae fructus est inuenisse quidquid nos meliores beatosque facturum est aut in aperto aut in proximo posuit si animus fortuita contempsit si se supra metus sustulit nec auida spe infinita complectitur sed didicit a se petere diuitias si deorum hominumque formidinem eiecit et scit non multum esse ab homine timendum a deo nihil si contemptor omnium quibus torquetur uita dum ornatur eo perductus est ut illi liqueat mortem nullius mali materiam esse multorum finem si animum uirtuti consecrauit et quacumque uocat illa planum putat si sociale animal et in commune genitus mundum ut unam omnium domum spectat et conscientiam suam dis aperuit semperque tamquam in publico uiuit se magis ueritus quam alios subductus ille tempestatibus in solido ac sereno stetit consummauitque scientiam utilem ac necessariam reliqua oblectamenta otii sunt licet enim iam in tutum retracto animo ad haec quoque excurrere cultum non robur ingeniis adferentia haec demetrius noster utraque manu tenere pro fidentem iubet haec nusquam dimittere immo adfigere et partem sui facere eoque cotidiana meditatione perduci ut sua sponte occurrant salutaria et ubique ac statim desiderata praesto sint et sine ulla mora ueniat illa turpis honestique distinctio sciat nec malum esse ullum nisi turpe nec bonum nisi honestum hac regula uitae opera distribuat ad hanc legem et agat cuncta et exigat miserrimosque mortalium iudicet in quantiscumque opibus refulgebunt uentri ac libidini deditos quorumque animus inerti otio torpet dicat sibi ipse uoluptas fragilis est breuis fastidio obiecta quo auidius hausta est citius in contrarium recidens cuius subinde necesse est aut paeniteat aut pudeat in qua nihil est magnificum aut quod naturam hominis dis proximi deceat res humilis membrorum turpium aut uilium mini sterio ueniens exitu foeda illa est uoluptas et homine et uiro digna non implere corpus nec saginare nec cupiditates irritare quarum tutissima est quies sed perturbatione carere et ea quam hominum inter se rixantium ambitus concutit et ea quae intolerabilis ex alto uenit ubi de dis famae creditum est uitiisque illos nostris aestimauimus hanc uoluptatem aequalem intrepidam numquam sensuram sui taedium percipit hic quem deformamus cum maxime ut ita dicam diuini iuris atque humani peritus hic praesentibus gaudet ex futuro non pendet nihil enim firmi habet qui in incerta propensus est magnis itaque curis exemptus et distorquentibus mentem nihil sperat aut cupit nec se mittit in dubium suo contentus et ne illum existimes paruo esse contentum omnia illius sunt non sic quemadmodum alexandri fuerunt cui quamquam in litore rubri maris steterat plus de erat quam qua uenerat illius ne ea quidem erant quae tenebat aut uicerat cum in oceano onesicritus praemissus explorator erraret et bella in ignoto mari quaereret non satis apparebat inopem esse qui extra naturae terminos arma proferret qui se in profundum inexploratum et immensum auiditate caeca prosus immitteret quid interest quot eripuerit regna quot dederit quantum terrarum tributo premat tantum illi deest quantum cupit nec hoc alexandri tantum uitium fuit quem per liberi herculisque uestigia felix temeritas egit sed omnium quos fortuna irritauit implendo cirum et cambisen et totum regni persici stemma percense quem inuenies cui modum imperii satietas fecerit qui non uitam in aliqua ulterius procedendi cogitatione finierit nec id mirum est quidquid cupiditati contingit penitus hauritur et conditur nec interest quantum eo quod inexplebile est congeras unus est sapiens cuius omnia sunt nec ex difficili tuenda non habet mittendos trans maria legatos nec metanda in ripis hostilibus castra non opportunis castellis disponenda praesidia non opus est legione nec equestribus turmis quemadmodum di immortales regnum inermes regunt et illis rerum suarum ex edito tranquilloque tutela est ita hic officia sua quamuis latissime pateant sine tumultu obit et omne humanum genus potentissimus eius optimusque infra se uidet derideas licet ingentis spiritus res est cum orientem occidentemque lustraueris animo quo etiam remota et solitudinibus interclusa penetrantur cum tot animalia tantam copiam rerum quas natura beatissime fundit adspexeris emittere hanc dei uocem haec omnia mea sunt sic fit ut nihil cupiat quia nihil est extra omnia hoc ipsum inquis uolui teneo te uolo uidere quomodo ex his laqueis in quos tua sponte decidisti expliceris dic mihi quemadmodum potest aliquis donare sapienti si omnia sapientis sunt nam id quoque quod illi donat ipsius est itaque non potest beneficium dari sapienti cui quidquid datur de suo datur atqui dicitis sapienti posse donari idem autem me scito et de amicis interrogare omnia dicitis illis esse communia ergo nemo quicquam donare amico potest donat enim illi communia nihil prohibet aliquid et sapientis esse et etiam eius qui possidet cui datum et adsignatum est iure ciuili omnia regis sunt et tamen illa quorum ad regem pertinet uniuersa possessio in singulos dominos discripta sunt et unaquaeque res habet possessorem suum itaque dare regi et domum et mancipium et pecuniam possumus nec donare illi de suo dicimur ad regem enim potestas omnium pertinet ad singulos proprietates fines atheniensium aut campanorum uocamus quos deinde inter se uicini priuata terminatione distinguunt et totus ager utique ullius rei publicae est pars deinde suo domino quaeque censetur ideoque donare agros nostros rei publicae possumus quamuis illius esse dicantur quia aliter illius sunt aliter mei numquid dubium est quin seruus cum peculio domini sit dat tamen domino suo munus non enim ideo nihil habet seruus quia non est habiturus si dominus illum habere noluerit nec ideo non est munus cum uolens dedit quia potuit eripi etiam si noluisset quemadmodum probemus omnia nunc enim omnia sapientis esse inter duos conuenit illud quod quaeritur colligendum est quomodo liberalitatis materia aduersus eum supersit cuius uniuersa esse concessimus omnia patris sunt quae in liberorum manu sunt quis tamen nescit donare aliquid et filium patri omnia deorum sunt tamen et dis donum posuimus et stipem iecimus non ideo quod habeo meum non est si meum tuum est potest enim idem meum esse et tuum is inquit cuius prostitutae sunt leno est omnia autem sapientis sunt inter omnia et prostitutae sunt ergo prostitutae sapientis sunt leno autem est cuius prostitutae sunt ergo sapiens leno est sic illum uetant emere dicunt enim nemo rem suam emit omnia autem sapientis sunt ergo sapiens nihil emit sic uetant mutuum sumere quia nemo usuram pro pecunia sua pendat innumerabilia sunt per quae cauillantur cum pulcherrime quid a nobis dicatur intellegant etenim sic omnia sapientis esse dico ut nihilo minus proprium quisque in rebus suis dominium habeat quemadmodum sub optimo rege omnia rex imperio possidet singuli dominio tempus istius probandae rei ueniet interim hoc huic quaestioni sat est me id quod aliter sapientis est aliter meum est posse donare sapienti nec mirum est aliquid ei cuius est totum posse donari conduxi domum a te in hac aliquid tuum est aliquid meum res tua est usus rei tuae meus est itaque nec fructus tanges colono tuo prohibente quamuis in tua pos sessione nascantur et si annona carior fuerit aut fames heu frustra magnum alterius spectabis aceruum in tuo natum in tuo positum in horrea iturum tua nec conductum meum quamquam sis dominus intrabis nec seruum tuum mercennarium meum abduces et cum a te raedam conduxero beneficium accipies si tibi in uehiculo tuo sedere permisero uides ergo posse fieri ut aliquis accipiendo quod suum est munus accipiat in omnibus istis quae modo rettuli uterque eiusdem rei dominus est quo modo quia alter rei dominus est alter usus libros dicimus esse ciceronis eosdem dorus librarius suos uocat et utrumque uerum est alter illos tamquam auctor sibi alter tamquam emptor adserit ac recte utriusque dicuntur esse utriusque enim sunt sed non eodem modo sic potest titus liuius a doro accipere aut emere libros suos possum donare sapienti quod uiritim meum est licet illius sint omnia nam cum regio more cuncta conscientia possideat singularum autem rerum in unumquemque proprietas sit sparsa et accipere munus et debere et emere et conducere potest caesar omnia habet fiscus eius priuata tan tum ac sua et uniuersa in imperio eius sunt in patrimonio propria quid eius sit quid non sit sine diminutione imperii quaeritur nam id quoque quod tamquam alienum abiudicatur aliter illius est sic sapiens animo uniuersa possidet iure ac dominio sua bion modo omnes sacrilegos esse argumentis colligit modo neminem cum omnes de saxo deiecturus est dicit quisquis id quod deorum est sustulit et consumpsit atque in usum suum uertit sacrilegus est omnia autem deorum sunt quod quisque ergo tollit deorum tollit quorum omnia sunt ergo quisquis tollit aliquid sacrilegus est deinde cum effringi templa et expilari impune capitolium iubet dicit nullum sacrilegum esse quia quidquid sublatum est ex eo loco qui deorum erat in eum transfertur locum qui deorum est hic respondetur omnia quidem deorum esse sed non omnia dis dedicata in iis obseruari sacrilegium quae religio numini adscripsit sic et totum mundum deorum esse immortalium templum solum quidem amplitudine illorum ac magnificentia dignum tamen a sacris profana discerni non omnia licere in angulo cui fani nomen impositum est quae sub caelo et conspectu siderum licent iniuriam sacrilegus deo quidem non potest facere quem extra ictum sua diuinitas posuit sed punitur quia tamquam deo fecit opinio illum nostra ac sua obligat poenae quomodo ergo sacrilegus uidetur qui aliquid aufert sacri etiam si quocumque transtulit quod surripuerat intra terminos mundi est sic et sapienti furtum potest fieri auferetur enim illi non ex iis quae uniuersa habet sed ex iis quibus dominus inscriptus est quae uiritim ei seruiunt illam alteram possessionem adgnoscet hanc nolet habere si poterit emittetque illam uocem quam romanus imperator emisit cum illi ob uirtutem et bene gestam rem publicam tantum agri decerneretur quantum arando uno die circumire potuisset non opus est inquit uobis eo ciue cui plus opus sit quam uni ciui quanto maioris uiri putas respuisse hoc munus quam meruisse multi enim fines aliis abstulerunt sibi nemo constituit ergo cum animum sapientis intuemur potentem omnium et per uniuersa dimissum omnia illius esse dicimus cum ad hoc ius cotidianum si ita res tulerit capite censebitur multum interest possessio eius animo ac magnitudine aestimetur an censu haec uniuersa habere de quibus loqueris abominabitur non referam tibi socraten chrisippum zenonem et ceteros magnos quidem uiros maiores quidem quia in laudem uetustorum inuidia non obstat paulo ante demetrium rettuli quem mihi uidetur rerum natura nostris tulisse temporibus ut ostenderet nec illum a nobis corrumpi nec nos ab illo corripi posse uirum exactae licet neget ipse sapientiae firmaeque in iis quae proposuit constantiae eloquentiae uero eius quae res fortissimas deceat non concinnatae nec in uerba sollicitae sed ingenti animo prout impetus tulit res suas prosequentis huic non dubito quin prouidentia et talem uitam et talem dicendi facultatem dederit ne aut exemplum saeculo nostro aut conuicium deesset demetrio si res nostras aliquis deorum possidendas uelit tradere sub lege certa ne liceat donare adfirmauerim repudiaturum dicturumque ego uero me ad istud inextricabile pondus non adligo nec in altam faecem rerum hunc expeditum hominem demitto quid ad me defers populorum omnium mala quae ne daturus quidem acciperem quoniam multa uideo quae me donare non deceat uolo sub conspectu meo ponere quae gentium oculos regumque praestringunt uolo intueri pretia sanguinis animarumque uestrarum prima mihi luxuriae spolia propone siue illa uis per ordinem expandere siue ut est melius in unum aceruum dare uideo elaboratam scrupulosa distinctione testudinem et foedissimorum pigerrimorumque animalium testas ingentibus pretiis emptas in quibus ipsa illa quae placet uarietas subditis medicamentis in similitudinem ueri coloratur uideo istic mensas et aestimatum lignum senatorio censu eo pretiosius quo illud in plures nodos arboris infelicitas torsit uideo istic cristallina quorum accendit fragilitas pretium omnium enim rerum uoluptas apud imperitos ipso quo fugari debet periculo crescit uideo murrea pocula parum scilicet luxuria magno fuerit nisi quod uomant capacibus gemmis inter se propinauerint uideo uniones non singulos singulis auribus comparatos iam enim exercitatae aures oneri ferundo sunt iunguntur inter se et insuper alii binis superponuntur non satis muliebris insania uiros superiecerat nisi bina ac terna patrimonia auribus singulis pependissent uideo sericas uestes si uestes uocandae sunt in quibus nihil est quo defendi aut corpus aut denique pudor possit quibus sumptis parum liquido nudam se non esse iurabit hae ingenti summa ab ignotis etiam ad commercium gentibus accersuntur ut matronae nostrae ne adulteris quidem plus sui in cubiculo quam in publico ostendant quid agis auaritia quot rerum caritate aurum tuum uictum est omnia ista quae rettuli in maiore honore pretioque sunt nunc uolo tuas opes recognoscere lamnas utriusque materiae ad quam cupiditas nostra caligat at mehercules terra quae quidquid utile futurum nobis erat protulit ista defodit et mersit et ut noxiosis rebus ac malo gentium in medium prodituris toto pondere incubuit uideo ferrum ex isdem tenebris esse prolatum quibus aurum et argentum ne aut instrumentum in caedes mutuas deesset aut pretium et tamen adhuc ista aliquam materiam habent est in quo errorem oculorum animus subsequi possit uideo istic diplomata et singraphas et cautiones uacua habendi simulacra umbracula auaritiae quaedam laborantis per quae decipiat animum inanium opinione gaudentem quid enim ista sunt quid fenus et calendarium et usura nisi humanae cupiditatis extra naturam quaesita nomina possum de rerum natura queri quod aurum argentumque non interius absconderit quod non illis maius quam quod detrahi posset pondus iniecerit quid sunt istae tabellae quid computationes et uenale tempus et sanguinulentae centesimae uoluntaria mala ex constitutione nostra pendentia in quibus nihil est quod subici oculis quod teneri manu possit inanis auaritiae somnia o miserum si quem delectat patrimonii sui liber magnus et uasta spatia terrarum colenda per uinctos et immensi greges pecorum per prouincias ac regna pascendi et familia bellicosis nationibus maior et aedificia priuata laxitatem urbium magnarum uincentia cum bene ista per quae diuitias suas disposuit ac fudit circumspexerit superbumque se fecerit quidquid habet ei quod cupit comparet pauper est dimitte me et illis diuitiis meis redde ego regnum sapientiae noui magnum securum ego sic omnia habeo ut omnium sint itaque cum c caesar illi ducenta donaret ridens reiecit ne dignam quidem summam iudicans qua non accepta gloriaretur di deaeque quam pusillo animo illum aut honorare uoluit aut corrum pere reddendum egregio uiro testimonium est ingentem rem ab illo diei audiui cum miraretur gai dementiam quod se putasset tanti posse mutari si temptare inquit me constituerat toto illi fui experiendus imperio sapienti ergo donari aliquid potest etiam si sapientis omnia sunt aeque nihil prohibet cum omnia amicis dicamus esse communia aliquid amico donari non enim milli sic cum amico communia omnia sunt quomodo cum socio ut pars mea sit pars illius sed quomodo patri matrique communes liberi sunt quibus cum duo sunt non singuli singulos habent sed singuli binos primum omnium iam efficiam ut quisquis est iste qui me in societatem uocat sciat se nihil mecum habere commune quare quia hoc inter sapientes solum consortium est inter quos amicitia est ceteri non magis amici sunt quam socii deinde pluribus modis communia sunt equestria omnium equitum romanorum sunt in illis tamen meus fit proprius locus quem occupaui hoc si cui cessi quamuis illi communi re cesserim tamen aliquid dedisse uideor quaedam quorundam sub certa condicione sunt habeo in equestribus locum non ut uendam non ut locem non ut habitem in hoc tantum ut spectem propterea non mentior si dico habere me in equestribus locum sed cum in theatrum ueni si plena sunt equestria et iure habeo locum illic quia sedere mihi licet et non habeo quia ab his cum quibus mihi ius loci commune est occupatus est idem inter amicos puta fieri quidquid habet amicus commune est nobis sed illius proprium est qui tenet uti iis illo nolente non possum derides me inquis si quod amici est meum est liceat mihi uendere non licet nam nec equestria et tamen communia tibi cum ceteris equitibus sunt non est argumentum ideo aliquid tuum non esse quia uendere non potes quia consumere quia mutare in deterius aut melius tuum enim est etiam quod sub lege certa tuum est accepi sed certe non minus ne traham longius beneficium maius esse non potest ea per quae beneficium datur possunt esse maiora et plura in quae se denique beneuolentia effundat et sic sibi indulgeat quemadmodum amantes solent quorum plura oscula et complexus artiores non augent amorem sed exercent haec quoque quae uenit quaestio profligata est in prioribus itaque breuiter perstringetur possunt enim in hanc quae aliis data sunt argumenta transferri quaeritur an qui omnia fecit ut beneficium redderet reddiderit ut scias inquit illum non reddidisse omnia fecit ut redderet apparet ergo non esse id factum cuius faciendi occasionem non habuit et creditori suo pecuniam non soluit is qui ut solueret ubique quaesiuit nec in uenit quaedam eius condicionis sunt ut effectum praestare debeant quibusdam pro effectu est omnia temptasse ut efficerent si omnia fecit ut sanaret peregit partes suas medicus etiam damnato reo oratori constat eloquentiae officium si omni ui usus est laus imperatoria etiam uicto duci redditur si et prudentia et industria et fortitudo muneribus suis functa est omnia fecit ut beneficium redderet obstitit illi felicitas tua nihil incidit durius quod ueram amicitiam experiretur locupleti donare non potuit sano adsidere felici succurrere gratiam rettulit etiam si tu beneficium non recepisti praeterea huic intentus semper et huius rei tempus opperiens qui in hoc multum curae multum sedulitatis impendit plus laborauit quam cui cito referre gratiam contigit debitoris exemplum dissimile est cui parum est pecuniam quaesisse nisi soluit illic enim stat acerbus super caput creditor qui nullum diem gratis occidere patiatur hic benignissimus qui te cum uiderit concursantem et sollicitum atque anxium dicat mitte hane de pectore curam desine tibi molestus instare omnia a te habeo iniuriam mihi facis si me quicquam desiderare amplius iudicas plenissime ad me peruenit animus tuus dic inquit mihi si reddidisset beneficium diceres illum gratiam rettulisse eodem ergo loco est qui reddidit et qui non reddidit contra nunc illud pone si oblitus esset accepti beneficii si ne temptasset quidem gratus esse negares illum gratiam rettulisse at hic se diebus noctibusque lassauit et omnibus aliis renuntiauit officiis huic uni imminens et operatus ne qua se fugeret occasio eodem ergo loco erunt ille qui curam referendae gratiae abiecit et hic qui numquam ab illa recessit iniquus es si rem a me exigis cum uideas animum non defuisse ad summam puta cum captus esses me pecuniam mutuatum rebus meis in securitatem creditoris oppositis nauigasse hieme tam saeua per infesta latrociniis litora emensum quidquid periculorum adferre potest etiam pacatum mare peragratis omnibus solitudinibus cum quos nemo non fugiebat ego quaererem tandem ad piratas perueni iam te alius redemerat negabis me gratiam rettulisse etiamne si in illa nauigatione pecuniam quam saluti tuae contraxeram naufragus perdidi etiamne si in uincula quae detrahere tibi uolui ipse incidi negabis me rettulisse gratiam at mehercules athenienses harmodium et aristogitonem tirannicidas uocant et mucio manus in hostili ara relicta instar occisi porsinae fuit et semper contra fortunam luctata uirtus etiam citra effectum pro positi operis enituit plus praestitit qui fugientes occasiones secutus est et alia atque alia captauit per quae referre gratiam posset quam quem sine ullo sudore gratum prima fecit occasio duas inquit res ille tibi praestitit uoluntatem et rem tu quoque illi duas debes merito istud diceres ei qui tibi reddidit uoluntatem otiosam huic uero qui et uult et conatur et nihil intemptatum relinquit id non potes dicere utrumque enim prae stat quantum in se est deinde non semper numero numerus aequandus est aliquando una res pro duabus ualet itaque in locum rei succedit tam propensa uoluntas et cupida reddendi quod si animus sine re ad referendam gratiam non ualet nemo aduersus deos gratus est in quos uoluntas sola confertur dis inquit nihil aliud praestare possumus sed si huic quoque cui referre gratiam debeo nihil aliud praestare possum quid est quare non eo aduersus hominem gratus sim quo nihil amplius in deos confero si tamen quaeris quid sentiam et uis signare responsum hic beneficium recepisse se iudicet ille se sciat non reddidisse hic illum dimittat ille se teneat hic dicat habeo ille respondeat debeo in omni quaestione propositum sit nobis bonum publicum praecludendae sunt excusationes ingratis ad quas refugere non possint et sub quibus infitiationem suam tegere omnia feci fac etiamnunc quid tu tam imprudentes iudicas maiores nostros fuisse ut non intellegerent iniquissimum esse eodem loco haberi eum qui pecuniam quam a creditore acceperat libidini aut aleae adsumpsit et eum qui incendio aut latrocinio aut aliquo casu tristiore aliena cum suis perdidit nullam excusationem receperunt ut homines scirent fidem utique praestandam satius enim erat a paucis etiam iustam excusationem non accipi quam ab omnibus aliquam temptari omnia fecisti ut redderes hoc illi satis sit tibi parum nam quemadmodum ille si enixam et sedulam operam transire pro irrita patitur cui gratia referatur indignus est ita tu ingratus es nisi ei qui uoluntatem bonam in solutum accipit eo libentius debes quia dimittens non rapias hoc nec testeris occasiones reddendi nihilo minus quaeras redde illi quia repetit huic quia remittit illi quia bonus est huic quia malus ideoque hanc quaestionem non est quod ad te iudices pertinere an quod beneficium quis a sapiente accepit reddere debeat si ille desiit esse sapiens et in malum uersus est redderes enim et depositum quod a sapiente accepisses etiam malo redderes creditum quid est cur non et beneficium quia mutatus est ille te mutet quid si quid a sano accepisses aegro non redderes cum plus semper imbecillo amico debeamus et hic aeger est animo adiuuetur feratur stultitia morbus est animi drstinguendum hoc quo magis intellegatur existimo duo sunt beneficia unum quod dare nisi sapiens sapienti non potest hoc est absolutum et uerum beneficium alterum uulgare plebeium cuius inter nos imperitos commercium est de hoc non est dubium quin illi qualiscumque est debeam reddere siue homicida siue fur siue adulter euasit habent scelera leges suas melius istos iudex quam ingratus emendat nemo te malum quia est faciat malo beneficium proiciam bono reddam huic quia debeo illi ne debeam de altero beneficii genere dubitatur quod si accipere non potui nisi sapiens ne reddere quidem nisi sapienti possum puta enim me reddere ille non potest recipere non est iam huius rei capax scientiam utendi perdidit quid si me remittere maneo pilam iubeas stultum est dare alicui quod accipere non possit ut respondere ab ultimo incipiam non dabo ulli quod accipere non poterit reddam etiam si recipere non poterit obligare enim non possum nisi accipientem liberari tantum si reddidi possum ille uti illo non poterit uiderit penes illum erit culpa non penes me reddere est inquit accepturo tradidisse quid enim si cui uinum debeas et hoc ille te infundere reticulo iubeat aut cribro reddidisse te dices aut reddere uoles quod dum redditur inter duos pereat reddere est id quod debeas ei cuius est uolenti dare hoc unum mihi praestandum est ut quidem habeat quod a me accepit iam ulterioris est curae non tutelam illi sed fidem debeo multoque satius est illum non habere quam me non reddere et creditori statim in macellum laturo quod acceperit reddam etiam si mihi adulteram cui monerem delegauerit soluam et si nummos quos accipiet in sinum suum discinctus infundet dabo reddendum enim mihi est non seruandum cum reddidero ac tuendum beneficii accepti non redditi custodiam debeo dum apud me est saluum sit ceterum licet accipientis manibus effluat dandum est reposcenti reddam bono cum expediet malo cum petet tale inquit illi beneficium quale accepisti non potes reddere accepisti enim a sapiente stulto reddis non reddo illi quale nunc potest recipere nec per me fit quod deterius id quod accepi reddam sed per illum cui si ad sapientiam redierit reddam quale accepi dum in malis est reddam quale ab illo potest accipi quid si inquit non tantum malus factus est sed ferus sed immanis qualis apollodorus aut phalaris et huic beneficium quod acceperas reddes mutationem sapientis tantam natura non patitur non in pessima ab optimis lapsus necesse est etiam in malo uestigia boni teneat numquam tantum uirtus extinguitur ut non certiores animo notas im primat quam ut illas eradat ulla mutatio ferae inter nos educatae si in siluas eruperunt aliquid mansuetudinis pristinae retinent tantumque a placidissimis absunt quantum a ueris feris et numquam humanam manum passis nemo in summam ne quitiam incidit qui umquam haesit sapientiae altius infectus est quam ut ex toto elui et transire in colorem malum possit deinde interrogo utrum iste ferus sit animo tantum an et in perniciem publicam excurrat proposuisti enim mihi phalarim et alterum tirannum quorum si naturam habet intra se malus quidni ego isti beneficium suum reddam ne quid mihi cum illo iuris sit amplius si uero sanguine humano non tantum gaudet sed pascitur sed et suppliciis omnium aetatium crudelitatem insatiabilem exercet nec ira sed auiditate quadam saeuiendi furit si in ore parentium liberos iugulat si non contentus simplici morte distorquet nec urit solum perituros sed excoquit si arx eius cruore semper recenti madet parum est huic beneficium non reddere quidquid erat quo mihi cohaereret intercisa iuris humani societas abscidit si praestitisset quidem aliquid mihi sed arma patriae meae inferret quidquid meruerat perdidisset et referre illi gratiam scelus haberetur si non patriam meam impugnat sed suae grauis est et sepositus a mea gente suam exagitat abscindit nihilo minus illum tanta prauitas animi etiam si non inimicum inuisum mihi efficit priorque mihi ac potior eius officii ratio est quod humano generi quam quod uni homini debeo sed quamuis hoc ita sit et ex eo tempore omnia mihi in illum libera sint ex quo corrumpendo fas omne ut nihil in eum nefas esset effecerit illum mihi seruandum modum credam ut si beneficium illi meum neque uires maiores daturum est in exitium commune nec confirmaturum quas habet id autem erit quod illi reddi sine pernicie publica possit red dam seruabo filium eius infantem quid hoc beneficium obest cuiquam eorum quos crudelitas eius lacerat pecuniam quae satellitem stipendio teneat non subministrabo si marmora et uestes desiderauerit nihil oberit cuiquam id quo luxuria eius in struitur militem et arma non suggeram si pro magno petet munere artifices scenae et scorta et quae feritatem eius emolliant libens offeram cui triremes et aeratas non mitterem lusorias et cubiculatas et alia ludibria regum in mari lasciuientium mittam et si ex toto desperata eius sanitas fuerit eadem manu beneficium omnibus dabo illi reddam quoniam ingeniis talibus exitus remedium est optimumque est abire ei qui ad se numquam rediturus est sed haec rara nequitia est semper portenti loco habita sicut hiatus terrae et e cauernis maris ignium eruptio itaque ab illa recedamus de iis loquamur uitiis quae detestamur sine horrore huic homini malo quem inuenire in quolibet foro possum quem singuli timent reddam beneficium quod accepi non oportet mihi nequitiam eius prodesse quod meum non est redeat ad dominum bonus sit an malus quid differt diligenter istud excuterem si non redderem sed darem hic locus fabulam poscit pithagoricus quidam emerat a sutore phaecasia rem magnam non praesentibus nummis post aliquot dies uenit ad tabernam redditurus et cum elusam diu pulsaret fuit qui diceret quid perdis operam sutor ille quem quaeris elatus combustus est quod nobis fortasse molestum est qui in aeternum nostros amittimus tibi minime qui scis futurum ut renascatur iocatus in pithagoricum at philosophus noster tres aut quattuor denarios non inuita manu domum rettulit subinde concutiens deinde cum reprehendisset hanc suam non reddendi tacitam uoluptatem intellegens arrisisse illud lucellum sibi redit ad eandem tabernam et ait ille tibi uiuit redde quod debes deinde per clostrum qua se commissura laxauerat quattuor denarios in tabernam inseruit ac misit poenas a se exigens improbae cupiditatis ne alieno adsuesceret quod debes quaere cui reddas et si nemo poscet ipse te appella malus an bonus ad te non pertinet redde et accusa oblitus es quem admodum inter uos officia diuisa sint illi obliuio imperata est tibi meminisse mandauimus errat tamen si quis existimat cum dicimus eum qui beneficium dedit obliuisci oportere excutere nos illi memoriam rei praesertim honestissimae quaedam praecipimus ultra modum ut ad uerum et suum re deant cum dicimus meminisse non debet hoc uolumus intellegi praedicare non debet nec iactare nec grauis esse quidam enim beneficium quod dederunt omnibus circulis narrant hoc sobrii locuntur hoc ebrii non continent hoc ignotis ingerunt hoc amicis committunt ut haec nimia et exprobratrix memoria subsideret obliuisci eum qui dedit iussimus et plus imperando quam praestari poterat silentium suasimus quotiens parum fiduciae est in iis quibus imperes amplius exigendum est quam sat est ut praestetur quantum sat est in hoc omnis hiperbole extenditur ut ad uerum mendacio ueniat itaque ille cum dixit qui candore niues anteirent cursibus auras quod non poterat fieri dixit ut crederetur quantum plurimum posset et qui dixit his inmobilior scopulis uiolentior amne ne hoc quidem se persuasurum putauit aliquem tam immobilem esse quam scopulum numquam tantum sperat hiperbole quantum audet sed incredibilia adfirmat ut ad credibilia perueniat cum dicimus qui beneficium dedit obliuiscatur hoc dicimus similis sit oblito memoria eius non appareat nec incurrat cum dicimus beneficium repeti non oportere non ex toto repetitionem tollimus saepe enim opus est malis exactore etiam bonis admonitione quid ergo occasionem ignoranti non ostendam necessitates illi meas non detegam quare nescisse se aut mentiatur aut doleat interueniat aliquando admonitio sed uerecunda quae non poscat nec in ius uocet socrates amicis audientibus emissem inquit pallium si nummos haberem neminem poposcit omnes admonuit a quo acciperet ambitus fuit quidni esset quantulum enim erat quod socrates accipiebat at multum erat eum fuisse a quo socrates acciperet num illos castigare mollius potuit emissem inquit pallium si num mos haberem post hoc quisquis properauerit sero dat iam socrati defuit propter acerbos exactores repetere prohibemus non ut numquam fiat sed ut parce aristippus aliquando delectatus unguento male inquit istis effeminatis eueniat qui rem tam bellam infamauerunt item dicendum est male istis improbis et importunis beneficiorum suorum quadriplatoribus eueniat qui tam bellam rem admonitionem inter amicos sustulerunt ego tamen utar hoc iure amicitiae et beneficium ab eo repetam a quo petissem qui alterius beneficii loco accepturus est potuisse reddere numquam ne querens quidem dicam eiectum litore egentem excepi et regni demens in parte locaui non est ista admonitio conuicium est hoc est in odium beneficia perducere hoc est efficere ut in gratum esse aut liceat aut iuuet satis abundeque est submissis et familiaribus uerbis memoriam re uocare si bene quid de te merui fuit aut tibi quicquam dulce meum ille in uicem dicat quidni merueris eiectum litore egentem excepisti sed nihil inquit proficimus dissimulat oblitus est quid facere debeam quaeris rem maxime necessariam et in qua hanc materiam consummati decet quemadmodum ingrati ferendi sint placido animo mansueto magno numquam te tam inhumanus et immemor et ingratus offendat ut non tamen dedisse delectet numquam in has uoces iniuria impellat uellem non fecissem beneficii tui tibi etiam infelicitas placeat semper illum pae nitebit si te ne nunc quidem paenitet non est quod indigneris tamquam aliquid noui acciderit magis mirari deberes si non accidisset alium labor alium impensa deterret alium periculum alium turpis uerecundia ne dum reddit fateatur accepisse alium ignorantia officii alium pigritia alium occupatio adspice quemadmodum immensae hominum cupiditates hient semper et poscant non miraberis ibi neminem reddere ubi nemo satis accepit quis est istorum tam firmae mentis ac solidae ut tuto apud eum beneficia deponas alius libidine insanit alius abdomini seruit alius lucri totus est cuius summam non uias spectat alius inuidia laborat alius caeca ambitione et in gladios irruente adice torporem mentis ac senium et contraria huic inquieti pectoris agitationem tumultusque perpetuos adice aestimationem sui nimiam et tumorem ob quae contemnendus est insolentem quid contumaciam dicam in peruersa nitentium quid leuitatem semper aliquo transilientem hoc accedat temeritas praeceps et numquam fidele consilium daturus timor et mille errores quibus uoluimur audacia timidissimorum discordia familiarissimorum et publicum malum incertissimis fidere fastidire possessa quae consequi posse spes non fuit inter adfectus inquietissimos rem quietissimam fidem quaeris si tibi uitae nostrae uera imago succurret uidere uideberis tibi captae cum maxime ciuitatis faciem in qua omisso pudoris rectique respectu uires in concilio sunt uelut signo ad permiscenda omnia dato non igni non ferro abstinetur soluta legibus scelera sunt ne religio quidem quae inter arma hostilia supplices texit ullum impedimentum est ruentium in praedam hic ex priuato hic ex publico hic ex profano hic ex sacro rapit hic effringit hic transilit hic non contentus angusto itinere ipsa quibus arcetur euertit et in lucrum ruina uenit hic sine caede populatur hic spolia cruenta manu gestat nemo non fert aliquid ex altero in hae auiditate generis humani o ne tu nimis fortunae communis oblitus es qui quaeris inter rapientes referentem si indignans ingratos esse indignare luxuriosos indignare auaros indignare impudicos indignare aegros deformes senes pallidos est istuc graue uitium est intolerabile et quod dissociet homines quod concordiam qua imbecillitas nostra fulcitur scindat ac dissipet sed usque eo uulgare est ut illud ne qui queritur quidem effugerit cogita tecum an quibuscumque debuisti gratiam rettuleris an nullum umquam apud te perierit officium an omnium te beneficiorum memoria comitetur uidebis quae puero data sunt ante adulescentiam elapsa quae in iuuenem conlata sunt non perdurasse in senectutem quaedam perdidimus quaedam proiecimus quaedam e conspectu nostro paulatim exierunt a quibusdam oculos auer timus ut excusem tibi imbecillitatem imprimis uas fragile est memoria et rerum turbae non sufficit necesse est quantum recipit emittat et antiquissima recentissimis obruat sic factum est ut minima apud te nutricis esset auctoritas quia beneficium eius longius aetas sequens posuit sic factum est ut praeceptoris tibi non esset ulla ueneratio sic euenit ut circa consularia occupato comitia aut sacerdotiorum candidato quaesturae suffragator excideret fortasse uitium de quo querens si te diligenter excusseris in sinu inuenies inique publico crimini irasceris stulte tuo ut absoluaris ignosce meliorem illum facies ferendo utique peiorem exprobrando non est quod frontem eius indures sine si quid est pudoris residui seruet saepe dubiam uerecundiam uox conuiciantis clarior rupit nemo id esse quod iam uidetur timet deprenso pudor demitur perdidi beneficium numquid quae con secrauimus perdidisse nos dicimus inter consecrata beneficium est etiam si male respondit bene conlatum non est ille qualem sperauimus simus nos quales fuimus ei dissimiles damnum non tunc factum apparuit ingratus non sine nostro pudore protrahitur quoniam quidem querella amissi bene ficti non bene dati signum est quantum possumus causam eius apud nos agamus fortasse non potuit fortasse ignorauit fortasse facturus est quaedam nomina bona lentus et sapiens creditor fecit qui sustinuit ac mora fouit idem nobis faciundum est nutriamus fidem languidam perdidi beneficium stulte non nosti detrimenti tui tempora perdidisti sed cum dares nunc palam factum est etiam in his quae uidentur in perdito moderatio plurimum profuit ut corporum ita animorum molliter uitia tractanda sunt saepe quod explicari pertinacia potuit uiolentia trahentis abruptum est quid opus est maledictis quid querellis quid insectatione quare illum liberas quare dimittis si ingratus est iam nihil debet quae ratio est exacerbare eum in quem magna contuleris ut ex amico dubio fiat non dubius inimicus et patrocinium sibi nostra infamia quaerat nec desit uox nescio quid est quod eum cui tantum debuit ferre non potuit subest aliquid nemo non superioris dignitatem querendo etiam si non inquinauit adspersit nec quisquam fingere contentus est leuia cum magnitudine mendacii fidem quaerat quanto illa melior uia qua seruatur illi species amicitiae et si reuerti ad sanitatem uelit etiam amicitia uincit malos pertinax bonitas nec quisquam tam duri infestique aduersus diligenda animi est ut etiam in iniuria bonos non amet quibus hoc quoque coepit debere quod impune non soluit ad illa itaque cogitationes tuas flecte non est relata mihi gratia quid faciam quod di omnium rerum optimi auctores qui beneficia ignoranti dare incipiunt ingratis perseuerant alius illis obicit neclegentiam nostri alius iniquitatem alius illos extra mundum suum proicit et ignauos hebetesque sine luce sine ullo opere destituit alius solem cui debemus quod inter laborem quietemque tempus diuisimus quod non tenebris mersi confusionem aeternae noctis effugimus qui annum cursu suo temperat et corpora alit sata euocat percoquit fructus saxum aliquod aut fortuitorum ignium globum et quiduis potius quam deum appellat nihilo minus tamen more optimorum parentium qui maledictis suorum in fantium arrident non cessant di beneficia congerere de beneficiorum auctore dubitantibus sed aequali tenore bona sua per gentes populosque distribuunt unam potentiam prodesse sortiti spargunt opportunis imbribus terras maria flatu mouent siderum cursu notant tempora hiemes aestatesque interuentu lenioris spiritus molliunt errorem labentium ani marum placidi ac propitii ferunt imitemur illos demus etiam si multa in irritum data sunt demus nihilo minus aliis demus ipsis apud quos facta iactura est neminem ad excitandas domos ruina deterruit et eum penates ignis absumpsit fundamenta tepente adhuc area ponimus et urbes haustas saepius eidem solo credimus adeo ad bonas spes pertinax animus est terra marique humana opera cessarent nisi male temptata retemptare libuisset ingratus est non mihi fecit iniuriam sed sibi ego beneficio meo cum darem usus sum nec ideo pignus dabo sed diligentius quod in hoc perdidi ab aliis recipiam sed huic ipsi beneficium dabo iterum et tamquam bonus agricola cura cultuque sterilitatem soli uincam perit mihi beneficium iste hominibus non est magni animi beneficium dare et perdere hoc est magni animi perdere et dare 