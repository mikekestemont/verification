haec oratio dicta est cn pompeio magno ii m crasso ii coss ante paucos dies quam cn pompeius ludos faceret quibus theatrum a se factum dedicauit hoc intellegi ex ipsius ciceronis uerbis potest quae in hac oratione posuit dixit enim sic instant post hominum memoriam apparatissimi magnificentissimi ludi quidem posuit hanc inter eas orationes quas dixit cicero l domitio appio claudio coss ultimam sed ut ego ab eo dissentiam facit primum quod piso reuersus est ex prouincia pompeio et crasso consulibus gabinius domitio et appio hanc autem orationem dictam ante gabini reditum ex ipsa manifestum est deinde magis quidem naturale est ut piso recenti reditu inuectus sit in ciceronem responderitque insectationi eius qua reuocatus erat ex prouincia quam post anni interuallum apparet autem ciceronem respondisse pisoni in summa cum dicat in ipsa oratione cicero instare magnificentissimos apparatissimosque ludos non uideo quo modo hoc magis domitio et appio coss dictum sit quibus consulibus nulli notabiliores ludi fuerunt quam pompeio et crasso quo anno pompeius exquisitissimis magnificentissimisque omnis generis ludis theatrum dedicauit argumentum orationis huius breue admodum est nam cum reuocati essent ex prouinciis piso et gabinius sententia ciceronis quam dixerat de prouinciis consularibus lentulo et philippo consulibus reuersus in ciuitatem piso de insectatione ciceronis in senatu conquestus est et in eum inuectus fiducia maxime caesaris generi qui tum gallias obtinebat pisoni cicero respondit hac oratione quod minimum specimen in te ingeni ingeni autem immo ingenui hominis ac liberi qui colore ipso patriam aspernaris oratione genus moribus nomen tametsi haec oratio sic inscribitur in l pisonem tamen non puto uos ignorare hunc pisonem ex ea familia esse quae frugi appellata sit et ideo dicit aspernari eum moribus nomen hoc non ad contemnendam placentiam pertinet unde se is ortum gloriari solet neque enim hoc mea natura fert nec municipi praesertim de me optime meriti dignitas patitur magnopere me haesitare confiteor quid sit quae re cicero hic cum a domo profectus placentiae forte consedisset paucis post annis in eam ciuitatem nam tum erat ascendit prius enim gallus dein gallicanus extremo placentinus haberi coeptus est hoc quod dicit ciuitatem fuisse placentiam ab eadem persuasione ponit municipium fuisse auum autem maternum pisonis primo gallum fuisse ideo ait quod uenisse eum in italiam dicit trans alpis dein gallicanum quod in italia consederit placentinum denique postquam adscitus sit a placentinis sed pisonis auus multo post ea tempora fuit quibus placentia colonia est deducta lautiorem pater tuus socerum quam c piso in illo luctu meo ei enim filiam meam collocaui quem ego si mihi potestas tum omnium fuisset unum potissimum delegissem quis fuerit socer pisonis patris ipse supra dixit his uerbis insuber quidam fuit idem mercator et praeco is cum romam cum filia uenisset adulescentem nobilem caesonini hominis furacissimi filium ausus est appellare eique filiam collocauit caluentium aiunt eum appellatum ipsius pisonis contra quem haec oratio est socerum rutilium nudum fenestella tradit cicero filiam post mortem pisonis generi p lentulo collocauit apud quem illa ex partu decessit ego in c rabirio perduellionis reo xxxx annis ante me consulem interpositam senatus auctoritatem sustinui contra inuidiam atque defendi possit aliquis credere errare ciceronem quod dicat quadraginta annis factum esse ut ex s c arma aduersus l appuleium saturninum tribunum plebis sumerentur c enim mario l ualerio coss id senatum decreuisse qui coss annis ante consulatum ciceronis xxxuii fuerint sed hic non subtilis computatio annorum facta est uerum summatim tempus comprehensum est ut proinde debeamus accipere ac si dixerit prope xxxx annis haec consuetudo in ipsis orationibus est itaque cicero in ea quoque quam habuit in catilinam in senatu ait octauus decimus dies esset postea quam factum est senatus consultum ut uiderent consules ne quid res publica detrimenti caperet dixit uicesimum diem habere se s c tamquam in uagina reconditum ego cum in contione abiens magistratu dicere a tribuno plebis prohibe rer quae constitueram cum is mihi tantum modo iurare permitteret sine ulla dubitatione iuraui rem p atque hanc urbem mea unius opera esse saluam diximus iam antea a q metello nepote tr pl ciceronem consulatu abeuntem prohibitum esse contionari de rebus quas in eo magistratu gessit quos q metellus facio iniuriam fortissimo uiro mortuo qui illum cuius paucos pares haec ciuitas tulit cum hac importuna belua conferam sed ille designatus consul cum quidem tr pl suo auxilio magistros ludos contra s c facere iussisset priuatus fieri uetuit tu cum in kal ian compitaliorum dies incidisset sex clodium qui numquam ante praetextatus fuisset ludos facere et praetextatum uolitare passus es l iulio c marcio consulibus quos et ipse cicero supra memorauit senatus consulto collegia sublata sunt quae aduersus rem publicam uidebantur esse constituta solebant autem magistri collegiorum ludos facere sicut magistri uicorum faciebant compitalicios praetextati qui ludi sublatis collegiis discussi sunt post ui deinde annos quam sublata erant p clodius tr pl lege lata restituit collegia inuidiam ergo et crimen restitutorum confert in pisonem quod cum consul esset passus sit ante quam lex ferretur facere kal ianuar praetextatum ludos sex clodium is fuit familiarissimus clodii et operarum clodianarum dux quo auctore postea illato ab eis corpore clodii curia cum eo incensa est quos ludos tunc quoque fieri prohibere temptauit l ninnius tr pl ante biennium autem quam restituerentur collegia q metellus celer consul designatus magistros uicorum ludos compitalicios facere prohibuerat ut cicero tradit quamuis auctore tribuno plebis fierent ludi cuius tribuni nomen adhuc non inueni ergo his fundamentis positis consulatus tui triduo post inspectante te et tacente a fatali portento prodigioque rei publicae lex aelia et fufia euersa est propugnacula murique tranquillitatis atque oti collegia non ea solum quae senatus sustulerat restituta sed innumerabilia quaedam ex omni faece urbis ac seruitio concitata ab eodem homine in stupris inauditis nefariisque uersato uetus illa magistra pudoris et modestiae censura sublata est diximus l pisone a gabinio coss p clodium tr pl quattuor leges perniciosas populo romano tulisse annonariam de qua cicero mentionem hoc loco non facit fuit enim summe popularis ut frumentum populo quod antea senis aeris trientibus in singulos modios dabatur gratis daretur alteram ne quis per eos dies quibus cum populo agi liceret de caelo seruaret propter quam rogationem ait legem aeliam et fufiam propugnacula et muros tranquillitatis atque otii euersam esse obnuntiatio enim qua perniciosis legibus resistebatur quam aelia lex confirmauerat erat sublata tertiam de collegiis restituendis nouisque instituendis quae ait ex seruitiorum faece constituta quartam ne quem censores in senatu legendo praeterirent neue qua ignominia afficerent nisi qui apud eos accusatus et utriusque censoris sententia damnatus esset haec ergo eius lege censuram quae magistra pudoris et modestiae est sublatam ait persequere continentis his funeribus dies pro aurelio tribunali ne coniuente quidem te quod ipsum esset scelus sed etiam hilarioribus oculis quam solitus eras intuente dilectus seruorum habebatur ab eo qui nihil sibi umquam nec facere nec pati turpe duxit profecto intellegitis p clodium significari id autem templum sublato aditu reuolsis gradibus a coniuratorum reliquiis atque a catilinae praeuaricatore quondam tum ultore armis teneretur catilinam lege repetundarum absolutum esse accusante p clodio iam supra dictum est cum equites romani relegarentur uiri boni lapidibus e foro pellerentur l lamiam a gabinio consule edicto relegatum esse iam diximus seplasia me hercule te ut primum aspexit campanum consulem repu diauit dictum est in dissuasione legis agrariae apud populum plateam esse capuae quae seplasia appellatur in qua unguentarii negotiari sint soliti ergo eos quoque qui in ea platea negotiarentur dicit inuitos pisonem uidisse cum capuam consul uenit quod eos a quibus ipse expulsus erat adiuuisset ecquod in hac urbe maius umquam incendium fuit cui non consul subueniret at tu illo ipso tempore apud socrum tuam cuius domum ad meam exhauriendam patefeceras sedebas post profectionem ex urbe ciceronis bona eius p clodius publicauit postquam direpta sunt omnia quae aut in domo aut in uillis fuerunt et ex eis ad ipsos consules lata complura domus direpta primum deinde inflammata ac diruta est socrus pisonis quae fuerit inuenire non potui uidelicet quod auctores rerum non perinde in domibus ac familiis feminarum nisi illustrium ac uirorum nomina tradiderunt ac ne tum quidem emersisti lutulente caesonine e miserrimis naturae sordibus cum experrecta tandem uirtus celeriter et uerum amicum et optime meritum ciuem et suum pristinum morem requisiuit profecto cn pompeium significari intellegitis de me cum omnes magistratus promulgassent praeter unum praetorem a quo non fuit postulandum fratrem inimici mei praeterque duos de lapide emptos tribunos legem comitiis centuriatis tulit p lentulus consul frater ille inimici mei id est p clodi ap claudius sicut iam saepe significaui tum fuit praetor duos tribunos de quibus ipsis quoque iam diximus quos de lapide emptos ait quia mercede id faciebant sex atilium serranum et q numerium significat appellatus est hic uolturius illius prouinciae si dis placet imperator ne tum quidem paule noster tabellas cum laurea romam mittere audebas confido uos intellegere l paulum hunc significari qui fuit pater naturalis africani posterioris de macedoniaque ultimum et perse rege triumphauit macedoniam autem piso in quem haec oratio est obtinuit propter quod paulum eum appellat irridens eum quod ibi rem non prospere gessit m marcellus qui ter consul fuit summa uirtute pietate gloria militari periit in mari qui tamen ob uirtutem in gloria et laude uiuit fortasse quaeratis quem dicat marcellum fuit autem nepos m marcelli eius qui bello punico secundo siracusas uicit et quinque consulatus adeptus est hic autem marcellus de quo cicero dicit naufragio ad ipsam africam periit paulo ante coeptum bellum punicum tertium idem cum statuas sibi ac patri itemque auo poneret in monumentis aui sui ad honoris et uirtutis decore subscripsit iii marcelli nouies coss fuit enim ipse ter consul auus quin quies pater semel itaque neque mentitus est et apud imperitiores patris sui splendorem auxit me consequentibus diebus in ea ipsa domo qua tu me expulerats quam incenderas pontifices consules patres conscripti conlocarunt mihique quod antea nemini pecunia publica aedificandam domum censuerunt hoc cicero oratorio more non historico uidetur posuisse nam multis aetatibus ante ciceronem nulli id contigisse uerum est nemini uero umquam antea uideamus ne parum caute dicat antiquis enim temporibus pluribus idem contigit nam m ualerio maximo ut antias tradidit inter alios honores domus quoque publice aedificata est in palatio cuius exitus quo magis insignis esset in publicum uersus declinaretur hoc est extra priuatum aperiretur uarronem autem tradere m ualerio quia sabinos uicerat aedes in palatio tributas iulius higinus dicit in libro piore de uiris claris et p ualerio uolesi filio publicolae aedium publice locum sub ueliis ubi nunc aedis uictoriae est populum ex lege quam ipse tulerat concessisse tradunt et antiochi regis filio obsidi domum publice aedificatam inter quos atticus in annali quae postea dicitur lucili poetae fuisse uarro quoque in libro iii de uita populi romani quo loco refert quam gratus fuerit erga bene meritos dicit mutinae quod in sicilia cum equitatu suo transierat ad nos ciuitatem romae datam aedesque et pecuniam ex aerario uideamus tamen num ideo cicero dicat sibi quod antea nulli domum pecunia publica ex aerario aedificatam quia illis aut locus publice datus sit aut domus quae non fuerant eorum propter illos publico sumptu aedificatae ciceroni domus quae fuerat ipsius et diruta atque incensa erat et consecrata publico sumptu aedificata sit quod nouum et huic primo et adhuc etiam soli contigit o stultos camillos curios fabricios calatinos scipiones marcellos maximos o amentem paulum rusticum marium nullius consili patres horum amborum consulum qui triumpharunt diximus hanc orationem esse dictam cn pompeio magno ii m crasso ii coss pompeii pater bello italico de picentibus m crassi pater p crassus ante bellum italicum de hispanis triumphauit eadem cupiditate uir summo ingenio praeditus c cotta nullo certo hoste flagrauit eorum neuter triumphauit quod alteri illum honorem collega alteri mors peremit credo uos quaerere et quis hic cotta et quis ille collega crassi fuerit fuit autem c cotta orator ille compar p sulpici qui est in dialogis ciceronis de oratore scriptis cum decretus ille esset triumphus mortuus est ante diem triumphi cum cicatrix uulneris eius quod ante plures annos in proelio acceperat rescissa esset repente l autem crasso collega fuit q scaeuola pontifex qui cum animaduerteret crasso propter summam eius in re publica poten tiam ac dignitatem senatum in decernendo triumpho gratificari non dubitauit rei publicae magis quam collegae habere rationem ac ne fieret s c intercessit idem prouinciam cuius cupiditate plerique etiam boni uiri deliquerant deposuerat ne sumptui esset oratio inrisa est a te paulo ante m pisonis cupiditas triumphandi a qua te longe dixisti abhorrere qui etiam si minus magnum bellum gesserat istum honorem omittendum non putauit tu eruditior quam piso quis hic m piso fuerit credo uos ignorare fuit autem ut puto iam nos dixisse pupius piso eisdem temporibus quibus cicero sed tanto aetate maior ut adulescentulum ciceronem pater ad eum deduceret quod in eo et antiquae uitae similitudo et multae erant litterae orator quoque melior quam frequentior habitus est biennio tamen serius quam cicero consul fuit triumphauit procos de hispania q hortensio q metello cretico coss ante ciceronis consulatum instant post hominum memoriam apparatissimi magnificentissimique ludi quales non modo numquam fuerunt sed ne quo modo fieri quidem posthac possint possum ullo pacto suspicari cn pompeii ludos significat quibus theatrum a se factum dedicauit quibus ludis elephantorum pugnam primus omnium dedit in est quidam graecus qui cum isto uiuit homo uere ut dicam sic enim cognoui humanus sed tam diu quam diu aut cum aliis est aut ipse secum philodemus significat qui fuit epicureus illa aetate nobilissimus cuius et poemata sunt lasciua quamquam quod ad me attinet numquam istam imminuam curam infitiando tibi prope notius est quam ut indicandum sit hunc uersum esse l acci poetae et dici a thieste atreo quod populari illi sacerdoti sescentos ad bestias socios stipendiarios que misisti manifestum est p clodium significari ecquid uides ecquid sentis lege iudiciaria lata quos posthac iudices simus habituri legem iudiciariam ante aliquot annos quibus temporibus accusatus est uerres a cicerone tulit l aurelius cotta praetor qua communicata sunt iudicia senatui et equitibus romanis et tribunis aerariis rursus deinde pompeius in consulatu secundo quo haec oratio dicta est promulgauit ut amplissimo ex censu ex centuriis aliter atque antea lecti iudices aeque tamen ex illis tribus ordinibus res iudicarent l opimius eiectus patria est qui et post praeturam et consul maximis periculis rem publicam liberarat non in eo cui facta iniuria est sed in eis qui fecerunt sceleris et conscientiae poena permansit notum est opimium in praetura fregellas cepisse quo facto uisus est ceteros quoque nominis latini socios male animatos repressisse eundemque in consulatu fuluium flaccum consularem et c gracchum tribunicium oppressisse ob quam inuidiam postea iudicio hanc quoque orationem eisdem consulibus dixit quibus pro uatinio l domitio ahenobarbo et appio claudio pulchro coss summus iudicii dies fuit a d iiii nonas septemb argumentum hoc est m scaurus m scauri filius qui princeps senatus fuit uitricum habuit sullam quo uictore et munifico in socios uictoriae ita abstinents fuit ut nihil neque donari sibi uoluerit neque ab hasta emerit aedilitatem summa magnificentia gessit adeo ut in eius impensas opes suas absumpserit magnumque aes alienum contraxerit ex praetura prouinciam sardiniam obtinuit in qua neque satis abstinenter se gessisse existimatus est et ualde arroganter quod genus morum in eo paternum uidebatur cum cetera industria nequaquam esset par erat tamen aliquando inter patronos causarum et postquam ex prouincia redierat dixerat pro c catone isque erat absolutus a d iiii nona quint ipse cum ad consulatus petitionem a d iii kal quint romam redisset querentibus de eo sardis a p ualerio triario adulescente parato ad dicendum et notae industriae filio eius qui in sardiania contra m lepidum arma tulerat et post in asia legatus pontoque l luculli fuerat cum is bellum contra mithridatem gereret postulatus est apud m catonem praetorem repetundarum ut in actis scriptum est pridie nonas quintil post diem tertium quam c cato erat absolutus subscripserunt triario in scaurum l marius l f m et q pacuuii fratres cognomine claudi qui inquisitionis in sardiniam itemque in corsicam insulas dies tricenos acceperunt neque profecti sunt ad inquirendum cuius rei hanc causam reddebant quod interea comitia consularia futura essent timere ergo se ne scaurus ea pecunia quam a sociis abstulisset emeret consulatum et sicut pater eius fecisset ante quam de eo iudicari posset magistratum iniret ac rursus ante alias prouincias spoliaret quam rationem prioris administrationis redderet scaurus summam fiduciam in paterni nominis dignitate magnam in necessitudine cn pompeii magni reponebat habebat enim filium liberorum cn pompeii fratrem nam tertiam scaeuolae filiam dimissam a pompeio in matrimonium duxerat m catonem autem qui id iudicium ut diximus exercebat metuebat admodum propter amicitiam quae erat illi cum triario nam flaminia triarii mater et ipse triarius sororem catonis seruiliam quae mater m bruti fuit familiariter diligebat ea porro apud catonem maternam obtinebat auctoritatem sed in eo iudicio neque pompeius propensum adiutorium praebuit uidebatur enim apud animum eius non minus offensionis contraxisse quod iudicium eius in muciam crimine impudicitiae ab eo dimissam leuius fecisse existimaretur cum eam ipse probasset quam gratiae adquisisse necessitudinis iure quod ex eadem uterque liberos haberet neque cato ab aequitate ea quae et uitam eius et magistratum illum decebat quoquam deflexit post diem autem quartum quam postulatus erat scaurus faustus sulla tum quaestor filius sullae felicis frater ex eadem matre scauri seruis eius uulneratis prosiluit ex lectica et questus est propter interemptum esse se a competitoribus scauri et ambulare cum ccc armatis seque si necesse esset uim ui repulsurum defenderunt scaurum sex patroni cum ad id tempus raro quisquam pluribus quam quattuor uteretur at post bella ciuilia ante legem iuliam ad duodenos patronos est peruentum fuerunt autem hi sex p clodius pulcher m marcellus m calidius m cicero m messala niger q hortensius ipse quoque scaurus dixit pro se ac magnopere iudices mouit et squalore et lacrimis et aedilitatis effusae memoria ac fauore populari ac praecipue paternae auctoritatis recordatione i cum enumerat iudicia quae pater scauri expertus est subiit etiam populi iudicium inquirente cn domitio tribuno plebis cn domitius qui consul fuit cum c cassio cum esset tribunus plebis iratus scauro quod eum in augurum collegium non cooptauerat diem ei dixit apud populum et multam irrogauit quod eius opera sacra populi romani deminuta esse diceret crimini dabat sacra publica populi romani deum penatium quae lauini fierent opera eius minus recte casteque fieri quo crimine absolutus est scaurus quidem sed ita ut a tribus tribubus damnaretur a xxxii absolueretur et in his pauca puncta inter damnationem et absolutionem interessent ibidem reus est factus a q seruilio caepione lege seruilia cum iudicia penes equestrem ordinem essent et p rutilio damnato nemo tam innocens uideretur ut non timeret illa q seruilius caepio scaurum ob legationis asiaticae inuidiam et aduersus leges pecuniarum captarum reum fecit repetundarum lege quam tulit seruilius glaucia scaurus tanta fuit continentia animi et magnitudine ut caepionem contra reum detulerit et breuiore die inquisitionis accepta effecerit ut ille prior causam diceret m quoque drusum tribunum plebis cohortatus sit ut iudicia commutaret ibidem ab eodem etiam lege uaria custos ille rei publicae proditionis est in crimen uocatus uexatus a q uario tribuno plebis est non multo ante italico bello exorto cum ob sociis negatam ciuitatem nobilitas in inuidia esset q uarius tr pl legem tulit ut quaereretur de iis quorum ope consilioue socii contra populum romanum arma sumpsissent tum q caepio uetus inimicus scauri sperans se inuenisse occasionem opprimendi eius egit ut q uarius tribunus plebis belli concitati crimine adesse apud se scaurum iuberet anno lxxii ille per uiatorem arcessitus cum iam ex morbo male solueretur dissuadentibus amicis ne se in illa ualetudine et aetate inuidiae populi obiceret innixus nobilissimis iuuenibus processit in forum deinde accepto respondendi loco dixit q uarius hispanus m scaurum principem senatus socios in arma ait conuocasse m scaurus princeps senatus negat testis nemo est utri uos quirites conuenit credere qua uoce ita omnium commutauit animos ut ab ipso etiam tribuno dimitteretur dicit iterum de patre m scauri non enim tantum admiratus sum ego illum uirum sicut omnes sed etiam praecipue dilexi primus enim me flagrantem studio laudis in spem impulit posse uirtute me sine praesidio fortunae quo contendissem labore et constantia peruenire possit aliquis quaerere cur hoc dixerit cicero cum scaurus patricius fuerit quae generis claritas etiam inertes homines ad summos honores prouexit uerum scaurus ita fuit patricius ut tribus supra eum aetatibus iacuerit domus eius fortuna nam neque pater neque auus neque etiam proauus ut puto propter tenues opes et nullam uitae industriam honores adepti sunt itaque scauro aeque ac nouo homini laborandum fuit si me hercule iudices pro l tubulo dicerem quem unum ex omni memoria sceleratissimum et audacissimum fuisse accepimus tamen non timerem uenenum hospiti aut conuiuae si diceretur cenanti ab illo datum cui neque heres neque iratus fuisset l hic tubulus praetorius fuit aetate patrum ciceronis is propter multa flagitia cum de exsilio arcessitus esset ut in carcere necaretur uenenum bibit ii illa audiuimus hoc uero meminimus ac paene uidimus eiusdem stirpis et nominis p crassum ne in manus incideret inimicorum se ipsum interemisse hic crassus fuit pater crassi eius qui aemulus potentiae cn pompeii fuit periit autem in dominatione l cinnae cum ille et alios principes optimatum et collegam suum cn octauium occidit ac neque illius crassi factum superioris isdem honoribus usus qui fortissimus in bellis fuisset m aquilius potuit imitari haec uerba quibus cicero nunc utitur ac neque eam uidentur habere naturam ut semel poni non soleant quia est coniunctio disiunctiua et semper postulat ut rursus inferatur neque ut cum dicimus neque hoc neque illud quo autem casu acciderit quaue ratione ut hoc loco cicero hoc uerbo ita usus sit praesertim cum adiecerit illam appositionem ut non intulerit postea alterum neque perspicere potui et attendendum esse ualde puto moueor enim merita uiri auctoritate neque ignoro aliquando hoc uerbum neque uel semel poni ut in eadem hac oratione ante ipse cicero posuit sic inquam se iudices res habet neque hoc a me nouum disputatur sed quaesitum ab aliis est sed hoc loco et sine praepositione illius uerbi uidemus esse positum et tamen quasi secundum aliquid inferri nam cum dixerit neque hoc a me nouum disputatur infert sed quaesitum ab aliis est quid uero alterum crassum temporibus isdem num aut clarissimi uiri iulii aut summo ingenio praeditus m antonius potuit imitari hic alter crassus idem est de quo supra diximus alterum autem eum appellat quia ante mentionem fecit p crassi qui fuit pontifex maximus et bello aristonici in asia dedit operam ut occideretur iulios autem cum dicit duos caesares fratres c et l significat ex quibus lucius et consul et censor fuit gaius aedilicius quidem occisus est sed tantum in ciuitate potuit ut causa belli ciuilis contentio eius cum sulpicio tr fuerit nam et sperabat et id agebat caesar ut omissa praetura consul fieret cui cum primis temporibus iure sulpicius resisteret postea nimia contentione ad ferrum et ad arma processit idem inter primos temporis sui oratores et tragicus poeta bonus admodum habitus est huius sunt enim tragoediae quae inscribuntur iuli et hi autem iulii et antonius a satellitibus mari sunt occisi cum crassus ut supra diximus eundem casum sua manu praeuenisset sq neque uero haec ipsa cotidiana res appium claudium illa humani tate et sapientia praeditum per se ipsa mouisset nisi hunc c claudi fratris sui competitorem fore putasset qui siue patricius siue plebeius esset nondum enim certum constitutum erat cum illo sibi contentionem fore putabat fuerunt enim duae familiae claudiae earum quae marcellorum appellata est plebeia quae pulchrorum patricia sed hoc loco urbane cicero lusit in c claudium cum quo in gratiam non redierat nam quia is p clodi erat frater qui ex patricia in plebeiam familiam transierat per summam infamiam eum quoque dubitare adhuc dixit post duas partes orationis dicit dein de scauro quem defendit nam cum ex multis unus ei restaret dolabella paternus inimicus qui cum q caepione propinquo suo contra scaurum patrem suum subsignauerat eas sibi inimicitias non susceptas sed relictas et cetera ne forte erretis et eundem hunc cn dolabellam putetis esse in quem c caesaris orationes legitis scire uos oportet duos eodem eo tempore fuisse ewt praenomine et nomine et cognomine dolabellas horum igitur alterum caesar accusauit nec damnauit alterum m scaurus et accusauit et damnauit post tres partes a primo quo loco defendit quod tam magnificam domum scaurus habet praesertim cum propinquitas et celebritas loci suspicionem desidiae tollat aut cupiditatis demonstrasse uobis memini me hanc domum in ea parte palatii esse quae cum ab sacra uia descenderis et per proximum uicum qui est a sinistra parte prodieris posita est possidet eam nunc largus caecina qui consul fuit cum claudio in huius domus atrio fuerunt quattuor columnae marmoreae insigni magnitudine quae nunc esse in regia theatri marcelli dicuntur usus erat iis aedilis ut ipse quoque significat in ornatu theatri quod ad tempus perquam amplae magnitudinis fecerat haec cum tu effugere non potuisses contendes tamen et postulabis ut m aemilius cum sua dignitate omni cum patris memoria cum aui gloria sordidissimae uanissimae leuissimae genti ac prope dicam pellitis testibus condonetur auum hunc scauri maternum significat l matellum pontificem maximum quem postea nominat quoque nam paternus auus proauusque scauri humiles atque obscuri fuerunt undique mihi suppeditat quod pro m scauro dicam quocumque non modo mens uerum etiam oculi inciderunt curia illa uos de grauissimo principatu patris fortissimoque testatur l ipse metellus auus huius sanctis simos deos illo constituisse templo uidetur in uestro conspectu iudices ut salutem a uobis nepotis sui deprecarentur castoris et pollucis templum metellus quem nominat refecerat laudauerunt scaurum consulares nouem l piso l uolcacius q metellus nepos m perpenna l philippus m cicero q hortensius p seruilius isauricus pater cn pompeius magnus horum magna pars per tabellas laudauerunt quia aberant inter quos pompeius quoque nam quod erat pro cos extra urbem morabatur unus praeterea adulescens laudauit frater eius faustus cornelius sullae filius is in laudatione multa humiliter et cum lacrimis locutus non minus audientes permouit quam scaurus ipse permouerat ad genua iudicum cum sententiae ferrentur bifariam se diuiserunt qui pro eo rogabant ab uno latere scaurus ipse et m glabrio sororis filius et l paulus et p lentulus lentuli nigri flaminis filius et l aemilius buca filius et c memmius fausta natus supplicauerunt ex altera parte sulla faustus frater scauri et t annius milo cui fausta ante paucos menses nupserat dimissa a memmio et c peducaeus et c cato et m laenas curtianus sententiae tulerunt senatores duo et xx equites tres et xx tribuni aerarii xxu ex quibus damnauerunt senatores iiii equites ii tribuni ii cato praetor cicero cum uellet de accusatoribus in consilium mittere multique e populo manus in accusatores intenderent cessit imperitae multitudini ac postero die in consilium de calumnia accusatorum misit p triarius nullam grauem sententiam habuit subscriptores eius m et q pacuuii fratres denas et l marius tres graues habuerunt cato praetor iudicium quia aestate agebatur sine tunica exercuit campestri sub toga cinctus in forum quoque sic descendebat iusque dicebat idque repetierat ex uetere consuetudine secundum quam et romuli et tati statuae in capitolio et in rostris camilli fuerunt togatae sine tunicis orationem hanc dixit cn pompeio iii cos a d uii id april quod iudicium cum ageretur exercitum in foro et in omnibus templis quae argumentum hoc est t annius milo et p plautius hipsaeus et q metellus scipio consulatum petierunt non solum largitione palam profusa sed etiam factionibus armatorum succincti miloni et clodio summae erant inimicitiae quod et milo ciceronis erat amicissimus in reducendoque eo enixe operam tr pl dederat et p clodius restituto quoque ciceroni erat infectissimus ideoque summe studebat hipsaeo et scipioni contra milonem ac saepe inter se milo et clodius cum suis factionibus romae depugnauerant et erant uterque audacia pares sed milo pro melioribus partibus stabat praeterea in eundem annum consulatum milo clodius praeturam petebat quam debilem futuram consule milone intellegebat deinde cum diu tracta essent comitia consularia perficique ob eas ipsas perditas candidatorem contentiones non possent et ob id mense ianuario nulli dum neque consules neque praetores essent trahereturque dies eodem quo antea modo cum milo quam primum comitia confici uellet confideretque cum bonorum studiis quod obsistebat clodio tum etiam populo propter effusas largitiones impensasque ludorum scaenicorum ac gladiatorii muneris maximas in quas tria patrimonia effudisse eum cicero significat competitores eius trahere uellent ideoque pompeius gener scipionis et t munatius tribunus plebis referri ad senatum de patriciis conuocandis qui interregem proderent non essent passi cum interregem prodere stata res esset a d xiii kal febr acta etenim magis sequenda et ipsam orationem quae actis congruit puto quam fenestellam qui a d xiiii kal febr tradit milo lanuuium ex quo erat municipio et ubi tum dictator profectus est ad flaminem prodendum postera die occurrit ei milo ut cognouit uulneratum clodium cum sibi periculosius illud etiam uiuo eo futurum intellegeret occiso autem magnum solacium esset habiturus etiam si subeunda esset poena exturbari taberna iussit fuit antesignanus seruorum eius m saufeius atque ita clodius latens extractus est multisque uulneribus confectus cadauer eius in uia relictum quia serui clodi aut occisi erant aut grauiter saucii latebant sex taedius senator qui forte ex rure in urbem reuertebatur sustulit et lectica sua romam ferri iussit ipse rursus eodem unde erat egressus se recepit perlatum est corpus clodi ante primam noctis horam infimaeque plebis et seruorum maxima multitudo magno luctu corpus in atrio domus positum ibi pro contione plancus et pompeius qui competitoribus milonis studebant inuidiam miloni fecerunt populus duce sex clodio scriba corpus p clodi in curiam intulit cremauitque subselliis et tribunalibus et mensis et codicibus librariorum quo igne et ipsa quoque curia flagrauit et item porcia basilica quae erat ei iuncta ambusta est domus quoque m lepidi interregis is enim magistratus curulis erat creatus et absentis milonis eadem illa clodiana multitudo oppugnauit sed inde sagittis repulsa est tum fasces ex luco libitinae raptos attulit ad domum scipionis et hipsaei deinde ad hortos cn pompeii clamitans eum modo consulem modo dictatorem incendium curiae maiorem aliquanto indignationem ciuitatis mouerat quam interfectio clodi itaque milo quem opinio fuerat iuisse in uoluntarium exsilium inuidia aduersariorum recreatus nocte ea redierat romam qua incensa erat curia petebatque nihil deterritus consulatum aperte quoque tributim in singulos milia assium dederat contionem ei post aliquot dies dedit m caelius tribunus plebis ac cicero ipse etiam causam egit ad populum dicebant uterque miloni a clodio factas esse insidias fiebant interea alii ex aliis interreges quia comitia consularia propter eosdem candidatorum tumultus et easdem manus armatas haberi non poterant itaque primo factum erat s c ut interrex et tribuni plebis et cn pompeius qui pro cos ad urbem erat uiderent ne quid detrimenti res publica caperet dilectus autem pompeius tota italia haberet qui cum summa celeritate praesidium comparasset postulauerunt apud eum familiam milonis item faustae uxoris eius exhibendam duo adulescentuli qui appii claudii ambo appellabantur qui filii erant c claudi qui frater fuerat clodi et ob id illi patrui sui mortem uelut auctore patre persequebantur easdem faustae et milonis familias postulauerunt duo ualerii nepos et leo l herennius balbus p clodi quoque familiam et comitum eius postulauit eodem tempore caelius familiam hipsaei et q pompeii postulauit adfuerunt miloni q hortensius m cicero m marcellus m calidius m cato faustus sulla uerba pauca q hortensius dixit liberos esse eos qui pro seruis postularentur nam post recentem caedem manu miserat eos milo sub hoc titulo quod caput suum ulti essent haec agebantur mense intercalari post diem tricesimum fere quam erat clodius occisus q metellus scipio in senatu contra q caepionem conquestus est de hac caede p clodi falsum esse dixit quod milo sic se defenderet sed clodium aricinos decuriones alloquendi gratia abisse profectum cum sex ac xx seruis milonem subito post horam quartam senatu misso cum seruis amplius ccc armatis obuiam ei contendisse et supra bouillae inoponantem in itinere aggressum ibi p clodium tribus uulneribus acceptis bouillas perlatum tabernam in quam perfugerat expugnatam a milone semianimen clodium extractum in uia appia occisum esse anulumque eius ei morienti extractum deinde milonem cum sciret in albano paruolum filium clodi esse uenisse ad uillam et cum puer ante subtractus esset ex seruo halicore quaestionem ita habuisse ut eum articulatim consecaret uilicum et duos praeterea seruos iugulasse ex seruis clodi qui dominum defenderant undecim esse interfectos milonis duos solos saucios factos esse ob quae milonem postero die xii seruos qui maxime operam nauassent manu misisse populoque tributim singula milia aeris ad defendendos de se rumores dedisse milo misisse ad cn pompeium dicebatur qui hipsaeo summe studebat quod fuerat eius quaestor desistere se petitione consulatus si ita ei uideretur pompeius respondisse nemini se neque petendi neque desistendi auctorem esse neque populi romani potestatem aut consilio aut sententia interpellaturum deinde per c lucilium qui propter m ciceronis familiaritatem amicus erat miloni egisse quoque dicebatur ne se de hac re consulendo inuidia oneraret inter haec cum crebresceret rumor cn pompeium cerari dictatorem oportere neque aliter mala ciuitatis sedari posse uisum est optimatibus tutius esse eum consulem sine collega creari et cum tractata ea res esset in senatu facto in m bibuli sententiam s c pompeius ab interrege seruio sulpicio u kal mart mense intercalario consul creatus est statimque consulatum iniit deinde post diem tertium de legibus nouis ferendis rettulit duas ex s c promulgauit alteram de ui qua nominatim caedem in appia uia factam et incendium curiae et domus m lepidi interregis oppugnatam comprehendit alteram de ambitu poena grauiore et forma iudiciorum breuiore utraque enim lex prius testes dari deinde uno die atque eodem et ab accusatore et a reo perorari iubebat ita ut duae horae accusatori tres reo darentur his legibus obsistere m caelius tr pl studiosissimus milonis conatus est quod et priuilegium diceret in milonem ferri et iudicia praecipitari et cum pertinacius leges caelius uituperaret eo processit irae pompeius ut diceret si coactus esset armis se rem publicam defensurum timebat autem pompeius milonem seu timere se simulabat plerumque non domi suae des in hortis manebat idque ipsum in superioribus dein proximo senatu p cornificius ferrum milonem intra tunicam habere ad femur alligatum dixerat postulauerat ut femur nudaret et ille sine mora tunicam leuarat tum m cicero exclamauerat omnia illi similia crimina esse quae in milonem dicerentur alia quoque multitudinem instigauit pompeio autem suspectum faciebat milonem ad perniciem eius comparari uim uociferatus pompeiusque ob ea saepius querebatur sibi quoque fieri insidias et id palam ac maiore manu se armabat dicturum quoque diem ciceroni plancus ostendebat postea ante q pompeius idem meditatus erat tanta tamen con stantia ac fides fuit ciceronis ut non populi a se alienatione non cn pompeii suspicionibus non periculo futurum ut sibi dies ad populum diceretur non armis quae palam in milonem sumpta erant deterreri potuerit a defensione eius cum posset omne periculum suum et offensionem inimicae multitudinis declinare redimere autem cn pompeii animum si paulum ex studio defensionis remisisset perlata deinde lege pompei in qua id quoque scriptum erat ut quaesitor suffragio populi ex iis qui consules fuerant crearetur comitia habita creatusque est l domitius ahenobarbus quaesitor album quoque iudicum qui de ea re iudicarent pompeius tale proposuit ut numquam neque clariores uiros neque sanctiores propositos esse constaret post quod noua lege milo postulatus est a duobus appiis claudiis adulescentibus iisdem a quibus antea familia eius fuerat postulata itemque de ambitu ab iisdem appiis et praeterea a c ateio et l cornificio de sodaliciiis etiam a p fuluio nerato postulatus autem erat et de sodaliciis et de ambitu ea spe quod primum iudicium de ui futurum apparebat quo eum damnatum iri confidebant nec postea responsurum diuinatio de ambitu accusatorum facta est quaesitore a torquato atque ambo quaesitores torquatus et domitius prid non april reum adesse iusserunt quo die milo ad domiti tribunal uenit ad torquati amicos misit ibi postulante pro eo m marcello obtinuit ne prius causam de ambitu diceret quam de ui iudicium esset perfectum apud domitium autem quaesitorem maior appius postulauit a milone seruos exhiberi numero iiii et l et cum ille negaret eos qui nominabantur in sua potestate esse domitius ex sententia iudicum pronuntiauit ut ex seruorum suorum numero accusator quot uellet ederet citati deinde testes secundum legem quae ut supra diximus iubebat ut prius quam causa ageretur testes per triduum audirentur dicta eorum iudices consignarent quarta die adesse omnes iuberentur ac coram accusatore ac reo pilae in quibus nomina iudicum inscripta essent aequarentur dein rurusus postera die sortitio iudicum fieret unius et lxxx qui numerus cum sorte obtigisset ipsi protinus sessum irent tum ad dicendum accusator duas horas reus tres haberet resque eodem die illo iudicaretur prius autem quam sententiae ferrentur quinos ex singulis ordinibus accusator totidem reus reiceret ita ut numerus iudicum relinqueretur qui sententias ferrent quinquaginta et unus primo die datus erat in milonem testis c causinius schola qui se cum p clodio fuisse cum is occisus esset dixit atrocitatemque rei factae quam maxime potuit auxit quem cum interrogare m marcellus coepisset tanto tumultu clodianae multitudinis sedebat eo tempore cn pompeius ad aerarium perturbatusque erat eodem illo clamore itaque domitio promisit se postero die cum praesidio descensurum idque fecit qua re territi clodiani silentio uerba testium per biduum audiri passi sunt interrogauerunt eos m cicero et m marcellus et milo ipse multi ex iis qui bouillis habitabant testimonium dixerunt de eis quae ibi facta erant coponem occisum tabernam expugnatam corpus clodi in publicum extractum esse uirgines quoque albanae dixerunt mulierem ignotam uenisse ad se quae milonis mandato uotum solueret quod clodius occisus esset ultimae testimonium dixerunt sempronia tuditani filia socrus p clodi et uxor fuluia et fletu suo magnopere eos qui assistebant commouerunt dimisso respondit his unus m cicero et cum quibusdam placuisset ita defendi crimen interfici clodium pro re publica fuisse quam formam m brutus secutus est in ea oratione quam pro milone composuit et edidit quasi egisset ciceroni id non placuit ut quisquis bono publico damnari idem etiam occidi indemnatus posset itaque cum insidias milonem clodio fecisse posuissent accusatores quia falsum id erat nam forte illa rixa commissa fuerat cicero apprehendit et contra clodium miloni fecisse insidias disputauit eoque tota oratio eius spectauit sed ita constitit ut diximus nec utrius consilio pugnatum esse eo die uerum et forte occurrisse et ea rixa seruorum ad eam denique caedem peruentum notum tamen erat utrumque mortem alteri saepe minatum esse et sicut suspectum milonem maior quam clodi familia faciebat ita expeditior et paratior ad pugnam clodianorum quam milonis fuerat cicero cum inciperet dicere exceptus est acclamatione clodianorum qui se continere ne metu quidem unum genus est aduersum infestumque nobis et cetera ita ut in causae expositione diximus munatius plancus pridie pro contione populum adhortatus erat ne pateretur elabi milonem declarant huius ambusti tribuni plebis illae intermortuae contiones quibus cotidie meam potentiam inuidiose criminabatur t munatius plancus et q pompeius rufus tribuni pl de quibus in argumento huius orationis diximus cum contra milonem scipioni et hipsaeo studerent contionati sunt eo ipso tempore plebemque in milonem accenderunt quo propter clodi corpus curia incensa est nec prius destiterunt quam flamma eius incendii fugati sunt e contione erant enim tunc rostra non eo loco quo nunc sunt sed ad comitium prope iuncta curiae ob hoc t munatium ambustum tribunum appellat fuit autem paratus ad dicendum cur igitur incendium curiae oppugnationem aedium m lepidi caedem hanc ipsam contra rem publicam senatus factam esse decreuit post biduum medium quam clodius ocisus erat interrex primus proditus est m aemilius lepidus non fuit autem moris ab eo qui primus interrex proditus erat comitia haberi sed scipionis et hipsaei factiones quia recens inuidia milonis erat cum contra ius postularent ut interrex ad comitia consulum creandorum descenderet idque ipse non faceret domum eius per omnes interregni dies fuerunt autem ex more quinque obsederunt deinde omni ui ianua expugnata et imagines maiorum deiecerunt et lectulum aduersum uxoris eius corneliae cuius castitas pro exemplo habita est fregerunt iterumque telas quae ex uetere more in atrio texebantur diruerunt post quae superuenit milonis manus et ipsa postulans comitia cuius aduentus fuit saluti lepido in se enim ipsae conuersae sunt factiones inimicae atque ita oppugnatio domus interregis omissa est quod si per furiosum illum tribunum pl senatui quod sentiebat perfice re licuisset nouam quaestionem nullam haberemus decernebat enim ut ueteribus legibus tantum modo extra ordinem quaereretur diuisa sententia est postulante nescio quo si reliqua auctoritas senatus empta intercessione sublata est quid sit diuidere sententiam ut enarrandum sit uestra aetas filii facit cum aliquis in dicenda sententia duas pluresue res complectitur si non omnes eae probantur postulatur ut diuidatur id est de rebus singulis referatur forsitan nunc hoc quoque uelitis scire qui fuerit qui id postulauerit quod non fere adicitur non enim ei qui hoc postulat oratione longa utendum ac ne consurgendum quidem utique est multi enim sedentes hoc unum uerbum pronuntiant diuide quod cum auditum est liberum est ei qui facit relationem diuidere sed ego ut curiosius aetati uestrae satisfaciam acta etiam totius illius temporis persecutus sum in quibus cognoui pridie kal mart s c esse factum p clodi caedem et incendium curiae et oppugnationem aedium m lepidi contra rem p factam ultra relatum in actis illo die nihil postero die id est kal mart t munatium in contione exposuisse populo quae pridie acta erant in senatu in qua contione haec dixit ad uerbum cum hortensius dixisset ut extra ordinem quaereretur apud quaesitorem existimaret futurum ut cum pusillum dedisset dulcedinis largiter acerbitatis deuorarent aduerus hominem ingeniosum nostro ingenio usi sumus inuenimus fufium qui diceret diuide reliquae parti sententiae ego et sallustius intercessimus haec contio ut puto explicat et quid senatus decernere uoluerit et quis diuisionem postulauerit et quis intercesserit et cur illud uos meminisse non dubito per q fufium illo quoque tempore quo de incesto p clodi actum est factum ne a senatu asperius decerneretur dederas enim quam contemneres populares insanias iam ab adulescen tia documenta maxima constantiam l domiti quam in quaestura praestitit significat nam eo tempore cum m manilius tribunus plebis subnixus libertinorum et seruorum manu perditissimam legem ferret ut libertinis in omnibus tribubus suffragium esset idque per tumultum ageret et cliuum captitolium obsideret discusserat perruperatque coetum domitius ita ut multi manilianorum occiderentur quo facto et plebem infimam offenderat et senatus magnam gratiam inierat itaque illud cassianum indicium in his personis ualeat l cassius fuit sicut iam saepe diximus summae uir seueritatis is quotiens quaesitor iudicii alicuius esset in quo quaerebatur de homine occiso suadebat atque etiam praeibat iudicibus hoc quod cicero nunc admonet ut quaereretur cui bono fuisset perire eum de cuius morte quaeritur ob quam seueritatem quo tempore sex peducaeus tribunus plebis criminatus est l metellum pontificem max totumque collegium pontificum male iudicasse de incesto uirginum uestalium quod unam modo aemiliam damnauerat absoluerat autem duas marciam et liciniam populus hunc cassium creauit qui de eisdem uirginibus quaereret isque et ultrasque eas et praeterea complures alias nimia etiam ut existimatio est asperitate usus damnauit et aspexit me illis quidem oculis quibus tunc solebat cum omnibus omnia minabatur mouet me quippe lumen curiae hic est sex clodius quem in argumento huius orationis diximus corpus clodi in curiam intulisse et ibi cremasse eoque incenso curiam conflagrasse ideo lumen curiae dicit quando illius postea sica illa quam a catilina acceperat conquieuit haec intenta nobis est huic ego obici uos pro me passus non sum haec insidiata pompeio est haec intenta nobis est et obici uos pro me non sum passus manifestum est pertinere ad id tempus quo post rogationem a p clodio in eum promulgatam urbe cessit qua re dicat insidiata pompeio est fortassis quaeratis pisone et gabinio coss pulso cicerone in exilium cum iii idus sextiles pompeius in senatum uenit dicitur seruo p clodi sica excidisse eaque ad gabinium consulem delata dictum est seruo imperatum a p clodio ut pompeius occideretur pompeius domum rediit et ex eo domi se tenuit obsessus est etiam a liberto clodi damione ut ex actis eius anni cognoui in quibus xu kal sept l nouius tribunus plebis collega clodi cum damio aduersum l flauium praetorem appellaret tribunos et tribuni de appellatione cognoscerent ita sententiam dixit et si ab hoc apparitore p clodi uulneratus sum et hominibus armatis praesidiis dispositis a re publica remotus cn pompeius obsessusque est cum appeller non utar eius exemplo quem uitupero et iudicium tollam et reliqua de intercessione haec uiam appiam monumentum nominis sui nece papiri cruentauit pompeius post triumphum mithridaticum tigranis filium in catenis deposuerat apud flauium senatorem qui postea cum esset praetor eodem anno quo tribunus plebis clodius petiit ab eo clodius super cenam ut tigranem adduci iuberet ut eum uideret adductum collocauit in conuiuio dein flauio non reddidit tigranem domum misit et habuit extra catenas nec repetenti pompeio reddidit postea in nauem deposuit et cum profugeret ille tempestate delatus est antium inde ut deduceretur ad se clodius sex clodium de quo supra diximus misit qui cum reduceret flauius quoque re cognita ad eripiendum tigranem profectus est ad quartum lapidem ab urbe pugna facta est in qua multi ex utraque ceciderunt plures tamen ex flaui inter quos et m papirius eques romanus publicanus familiaris pompeio flauius sine comite romam uix perfugit haec eadem longo interuallo conuersa rursus est in me nuper quidem ut scitis me ad regiam paene confecit quo die periculum hoc adierit ut clodius eum ad regiam paene confecerit nusquam inueni non tamen adducor ut putem ciceronem mentitum praesertim cum adiciat ut scitis sed uidetur mihi loqui de eo die quo consulibus domitio et messala qui praecesserant eum annum cum haec oratio dicta est inter candidatorum hipsaei et milonis manus in uia sacra pugnatum est multique ex milonianis ex improuiso ceciderunt de cuius diei periculo suo ut putem loqui eum facit et locus pugnae nam in sacra uia traditur commissa in qua est regia et quod adsidue simul erant cum candidatis suffragatores milonis cicero hipsaei clodius potuitne l caecili iustissimi fortissimique praetoris obpugnata domo l caecilius rufus de quo dicitur fuit praetor p lentulo spinthere q metello nepote coss quo anno cicero restitutus est is cum faceret ludos apollinares ita infima coacta multitudo annonae caritate tumultuata est ut omnes qui in theatro spectandi causa consederant pellerentur de oppugnata domo nusquam adhuc legi pompeius tamen cum defenderet milonem apud populum de ui accusante clodio obiecit ei ut legimus apud tironem libertum ciceronis in libro iiii de uita eius oppressum l caecilium praetorem at quo die quo ut ante dixi fuit insanissima contio ab ipsius mercen nario tribuno plebis concitata hoc significat eo die quo clodius occisus est contionatum esse mercennarium eius tribunum plebis sunt autem contionati eo die ut ex actis apparet c sallustius et q pompeius utrique et inimici milonis et satis inquieti sed uidetur mihi q pompeium significare nam eius seditiosior fuit contio dixit c causinius schola interamnanus familiarissimus et idem comes clodi p clodium illo die in albano mansurum fuisse hic fuit causinius apud quem clodius mansisse interamnae uideri uolebat qua nocte deprehensus est in caesaris domo cum ibi in operto uirgines pro populo romano sacra facerent scitis iudices fuisse qui in hac rogatione suadenda diceret milonis manu caedem esse factam consilio uero maioris alicuius me uidelicet latronem et sicarium abiecti homines ac perditi describebant q pompeius rufus et c sallustius tribuni fuerunt quos significat hi enim primi de ea lege ferenda populum hortati sunt et dixerunt a manu milonis occisum esse clodium et cetera atqui ut illi nocturnus aduentus uitandus fuit sic miloni cum insi diator esset si illum ad urbem noctu accessurum sciebat subsidendum et cetera uia appia est prope urbem monumentum basili qui locus latrociniis fuit perquam infamis quod ex aliis quoque multis intellegi potest comites graeculi quocumque ibat etiam cum in castra etrusca prope rabat saepe obiecit clodio cicero socium eum coniurationis catilinae fuisse quam rem nunc quoque reticens ostendit fuerat enim opinio ut catilina ex urbe profugerat in castra manli centurionis qui tum in etruria ad faesulas exercitum ei comparabat clodium subsequi eum uoluisse et coepisse tum dein mutato consilio in urbem redisse non iam hoc clodianum crimen timemus sed tuas cn pompei te enim appello et ea uoce ut me exaudire possis tuas inquam suspiciones perhorrescimus diximus in argumento orationis huius cn pompeium simulasse timorem seu plane timuisse milonem et ideo ne domi quidem suae sed in hortis superioribus ante iudicium mansisse ita ut uillam quoque praesidio militum q pompeius rufus tribunus plebis qui fuerat familiarissimus omnium p clodio et sectam illam sequi se palam profitebatur dixerat in contione paucis post diebus quam clodius erat occisus milo dedit quem in curia cremaretis dabit quem in capitolio sepeliatis in eadem contione idem dixerat habuit enim eam a d uiii kal febr cum milo pridie id est uiiii kal febr uenire ad pompeium in hortos eius uoluisset pompeium ei per hominem propinquum misisse nuntium ne ad se ueniret prius etiam quam pompeius ter consul crearetur tres tribuni q pompeius rufus c sallustius crispus t munatius plancus cum cotidianis contionibus suis magnam inuidiam miloni propter occisum clodium excitarent produxerant ad populum cn pompeium et ab eo quaesierant num ad eum delatum esset illius quoque rei indicium suae uitae insidiari milonem responderat pompeius licinium quendam de plebe sacrificulum qui solitus esset familias purgare ad se detulisse seruos quosdam milonis itemque libertos comparatos esse ad caedem suam nomina quoque seruorum edidisse se ad milonem misisse utrum in potestate sua haberet a milone responsum esse ex iis seruis quos nominasset partim neminem se umquam habuisse partim manumisisse dein cum licinium apud se haberet lucium quendam de plebe ad corrumpendum indicem uenisse qua re cognita in uincla eum publica esse coniectum decreuerat enim senatus ut cum interrege et tribunis plebis pompeius daret operam ne quid res pulica detrimenti caperet ob has suspiciones pompeius in superioribus hortis se continuerat deinde ex s c dilectu per italiam habito cum redissent uenientem ad se milonem unum omnium non admiserat item cum senatus in porticu pompeii haberetur ut pompeius posset interesse unum eum excuti prius quam in senatum intraret iusserat hae sunt suspiciones quas se dicit pertimescere quid enim minus illo dignum quam cogere ut uos eum condemnetis in quem animaduertere ipse et more maiorum et suo iure posset sed praesidio esse et cetera idem t munatius plancus ut saepe diximus post audita et obsignata testium uerba dimissosque interim iudices uocata contione cohortatus erat populum ut clausis tabernis postero die ad iudicium adesset nec pateretur elabi milonem incidebantur iam domi leges quae nos seruis nostris addicerent significasse iam puto nos fuisse inter leges p clodi quas ferre proposuerat eam quoque qua libertini qui non plus quam in iiii tribubus suffragium ferebant possent in rusticis quoque tribubus quae propriae ingenuorum sunt ferre senatus credo praetorem eum significat id tempus quo p clodius cum adhuc quaestor designatus esset deprehensus est cum intrasset eo ubi sacrificium pro populo romano fiebat quod factum notatum erat s c decretumque ut extra ordinem de ea re iudicium fieret quo loco inducit loquentem milonem cum bonarum partium hominibus de meritis suis plebem et infimam multitudinem quae p clodio duce fortunis uestris imminebat eam quo tutior esset uestra uita se fecisse commemorat ut non modo uirtute flecteret sed etiam tribus suis patrimoniis deleniret puto iam supra esse dictum milonem ex familia fuisse papia deinde adoptatum esse ab t annio auo suo materno tertium patrimonium uidetur significare matris aliud enim quod fuerit non inueni peracta utrimque causa singuli quinos accusator et reus senatores totidem equites et tribunos aerarios reiecerunt ita ut unus et l sententias tulerint senatores condemnauerunt xii absoluerunt ui equites condemnauerunt xiii absoluerunt iiii tribuni aerarii condemnauerunt xiii absoluerunt iii uidebantur non ignorasse iudices inscio milone initio uulneratum esse clodium sed compererant post quam uulneratus esset iussu milonis occisum fuerunt qui crederent m catonis sententia eum esse absolutum nam et bene cum re publica actum esse morte p clodi non dissimulauerat et studebat in petitione consulatus miloni et reo adfuerat nominauerat quoque eum cicero praesentem et testatus erat audisse eum a m fauonio ante diem tertium quam facta caedes erat clodium dixisse periturum esse eo triduo milonem sed milonis quoque notam audaciam remoueri a re publica utile uisum est scire tamen nemo umquam potuit utram sententiam tulisset damnatum autem opera maxime appi claudi pronuntiatum est milo postero die factus reus ambitus apud manlium torquatum absens damnatus est illa quoque lege accusator fuit eius appius claudius et cum ei praemium lege daretur negauit se eo uti subscripserunt ei in ambitus iudicio p ualerius leo et cn domitius cn f post paucos dies quoque milo apud m fauonium quaesitorem de sodaliciis damnatus est accusante p fuluio nerato cui e lege praemium datum est deinde apud l fabium quaesitorem iterum absens damnatus est de ui accusauit l cornificius et q patulcius milo in exilium massiliam intra paucissimos dies profectus est bona eius propter aeris alieni magnitudinem semuncia uenierunt post milonem eadem lege pompeia primus est accusatus m saufeius m f qui dux fuerat in expugnanda taberna bouillis et clodio occidendo accusauerunt eum l cassius l fulcinius c f c ualerius defenderunt m cicero m caelius obtinueruntque ut una sententia absolueretur condemnauerunt senatores x absoluerunt uiii condemnauerunt equites romani uiiii absoluerunt uiii sed ex tribunis aerariis x absoluerunt ui damnauerunt manifestumque odium clodi saluti saufeio fuit cum eius uel peior causa quam milonis fuisset quod aperte dux fuerat expugnandae tabernae repetitus deinde post paucos dies apud c considium quaestiorem est lege plautia de ui subscriptione ea quod loca edita occupasset et cum telo fuisset nam dux fuerat operarum milonis accusauerunt c fidius cn aponius cn f m seius sex f defenderunt m cicero m terentius uarro gibba absolutus est sententiis plenius quam prius graues habuit xuiiii absolutorias duas et xxx sed e contrario hoc ac priore iudicio accidit equites enim ac senatores eum absoluerunt tribuni aerarii damnauerunt sex autem clodius quo auctore corpus clodi in curiam illatum fuit accusantibus c caesennio philone m alfidio defendente t flacconio magno consensu damnatus est sententiis sex et xl absolutorias quinque omnino habuit duas senatorum tres equitum multi praeterea et praesentes et cum citati non respondissent damnati sunt ex quibus maxima pars fuit clodianorum iu pro cornelio de maiestate hanc orationem dixit l cotta l torquato coss post annum quam supe riores argumentum c cornelius homo non improbus uita habitus est fuerat quaestor cn pompeii dein tribunus plebis c pisone m glabrione coss biennio ante quam haec dicta sunt in eo magistratu ita se gessit ut iusto pertinacior uideretur alienatus autem a senatu est ex hac causa rettulerat ad senatum ut quoniam exterarum natio num legatis pecunia magna daretur usura turpiaque et famosa ex eo lucra fierent ne quis legatis exterarum nationum pecuniam expensam ferret cuius relationem repudiauit senatus et decreuit satis cautum uideri eo s c quod aliquot ante annos l domitio c caelio coss factum erat cum senatus ante pauculos annos ex eodem illo s c decreuisset ne quis cretensibus pecuniam mutuam daret cornelius ea re offensus senatui questus est de ea in contione exhauriri prouincias usuris prouidendum ut haberent legati unde praesenti die darent promulgauitque legem qua auctoritatem senatus minuebat ne quis nisi per populum legibus solueretur quod antiquo quoque iure erat cautum itaque in omnibus s c quibus aliquem legibus solui placebat adici erat solitum ut de ea re ad populum ferretur sed paulatim ferri erat desitum resque iam in eam consuetudinem uenerat ut postremo ne adiceretur quidem in senatus consultis de rogatione ad populum ferenda eaque ipsa s c per pauculos admodum fiebant indigne eam corneli rogationem tulerant potentissimi quique ex senatu quorum gratia magnopere minuebatur itaque p seruilius globulus tribunus plebis inuentus erat qui c cornelio obsisteret is ubi legis ferundae dies uenit et praeco subiciente scriba uerba legis recitare populo coepit et scribam subicere et praeconem pronuntiare passus non est tum cornelius ipse codicem recitauit quod cum improbe fieri c piso consul uehementer quereretur tollique tribuniciam intercessionem diceret graui conuicio a populo exceptus est et cum ille eos qui sibi intentabant manus prendi a lictore iussisset fracti eius fasces sunt lapidesque etiam ex ultima contione in consulem iacti quo tumultu cornelius perturbartus concilium dimisit actutum auctum deinde eadem de re in senatu est magnis contentionibus tum cornelius ita ferre rursus coepit ne quis in senatu legibus solueretur nisi cc adfuis sent neue quis cum solutus esset intercederet cum de ea re ad populum ferretur haec sine tumultu res ascta est nemo enim negare poterat pro senatus auctoritate esse eam legem sed tamen eam tulit inuitis optimatibus qui per paucos amicis gratificari solebant aliam deinde legem cornelius etsi nemo repugnare ausus est multis tamen inuitis tulit ut praetores ex edictis suis perpetuis ius dicerent quae res studium aut gratiam ambitiosis praetoribus qui uarie ius dicere assueuerant sustulit alias quoque complures leges cornelius promulgauit quibus plerisque collegae intercesserunt per quas contentiones totius tribunatus eius tempus peractum est sequenti deinde anno m lepido l uolcacio coss quo anno praetor cicero fuit reum cornelium duo fratres cominii lege cornelia de maiestate fecerunt detulit nomen publius subscripsit gaius et cum p cassius praetor decimo die ut mos est adesse iussisset eoque die ipse non adfuisset seu aduocatus propter publici frumenti curam seu gratificans reo quam perniciem uix effugerunt interuentu consulum qui aduocati reo descenderant et cum scalas quasdam cominii fugissent clausi in noctem ibi se occultauerunt deinde per tecta uicinarum aedium profugerunt ex urbe postero die cum p cassius adsedisset et citati accusatores non adessent exemptum nomen est de reis corneli cominii autem magna infamia flagrauerunt uendidisse silentium magna pecunia sequente deinde anno l cotta l torquato coss quo haec oratio a cicerone praetura nuper peracta dicta est cum primum apparuisset manilius qui iudicium per operarum duces turbauerat deinde quod ex s c ambo consules praesidebant ei iudicio non respondisset atque esset damnatus recreauit se cominius ut infamiam acceptae pecuniae tolleret ac repetiit cornelium lege maiestatis res acta est magna exspectatione paucos autem comites cornelius perterritus manili exitu in iudicium adhibuit ut ne clamor quidem ullus ab aduocatis eius oriretur dixerunt in eum infesti testimonia principes ciuitatis qui plurimum in senatu poterant q hortensius q catulus q metellus pius m lucullus m lepidus dixerunt autem hoc uidisse se cum cornelius in tribunatu codicem pro rostris ipse recitaret quod ante cornelium nemo fecisse existimaretur uolebant uideri se iudicare eam rem magnopere ad crimen imminutae maiestatis tribuniciae pertinere etenim prope tollebatur intercessio si id tribunis permitteretur non poterat negare id factum esse cicero is eo confugit ut diceret non ideo quod lectus sit codex a tribuno imminutam esse tribuniciam potestatem quae uero arte et scientia orationis ita ut et dignitatem clarissimorum ciuium contra quos dicebat non uiolaret et tamen auctoritate eorum laedi reum non pateretur quantaque moderatione rem tam difficilem aliis tractauerit lectio ipsa declarabit adiumentum autem habuit quod sicut diximus cornelius praeter destrictum propositum animi aduersus principum uoluntatem cetera uita nihil fecerat quod magnopere improbaretur praeterea quod et ipse globulus qui intercesserat aderat cornelio et quod ipsum quoque diximus quod cornelius pompeii magni quaestor fuerat apud duas decurias profuit equitum romanorum et tribunorum aerariorum et ex tertia quoque parte senatorum apud plerosque exceptis eis qui erant familiares principum ciuitatis res acta est magno conuentu magnaque exspectatione quis euentus iudicii futurus esset a summis uiris dici testimonia et id quod ei dicerent confiteri reum animaduertebant exstat oratio comini accusatoris quam sumere in manus est aliquod operae pretium non solum propter ciceronis orationes quas pro cornelio habemus sed etiam propter semet ipsam cicero ut ipse significat quatriduo cornelium defendit quas actiones contulisse eum in duas orationes apparet iudicium id exercuit q gallius praetor in hac causa tres sunt quaestiones prima cum sit cornelius reus maiestatis legis corneliae utrum certae aliquae res sint ea lege comprehensae quibus solis reus maiestatis teneatur quod patronus defendit an libera eius interpretatio iudici relicta sit quod accusator proponit secunda est an quod cornelius fecit ne ca maiestatis teneatur tertia an minuendae maiestatis animum habuerit postulatur apud me praetorem primum de pecuniis repetundis prospectat uidelicet cominius quid agatur uidet homines faeneos in medium ad temptandum periculum proiectos simulacra effigie hominum ex faeno fieri solebant quibus obiectis ad spectaculum praebendum tauri irritarentur quid metellus summa nobilitate ac uirtute cum bis iurasset semel priuatim iterum lege priuatim patris publice legis deiectus est ratione an ui at utrimque omnem suspicionem animi tollit et c curionis uirtus ac dignitas et q metelli spectata adulescentia ad summam laudem omnibus rebus ornata hoc exemplum affert hoc loco quod uult probare desistere eum debere ab accusatione quamuis neque accusatus sit neque fecerit pactionem nam metellus et postulauerat curionem et destiterat confugit autem orator ad metelli nobilitatem et ad c curionis industriam ut tegeret id quod illi utilius quam honestius fecerant res autem tota se sic habet in qua quidem illud primum explicandum est de quo metello hoc dicit fuerunt enim tunc plures quinti metelli ex quibus duo consulares pius et creticus de quibus apparet eum non dicere duo autem adulescentes nepos et celer ex quibus nunc nepotem significat eius enim patrem q metellum nepotem baliarici filium macedonici nepotem qui consul fuit cum t didio curio is de quo loquitur accusauit isque metellus moriens petiit ab hoc filio suo metello ut curionem accusatorem suum accusaret et id facturum esse iure iurando adegit metellus fecit reum curionem cumque interim quendam ciuem idem metellus seruum suum esse contendens ui arripuisset ac uerberibus affecisset curio assertorem ei comparauit dein cum appareret eum exitum iudicii illius futurum ut liber is iudicaretur quem metellus uerberibus affectum esse negare non poterat inter metellum et curionem facta concordia est pactione ut neque arbitrium de libertate perageretur esset tamen ille in libertate de quo agebatur neque metellus perstaret in accusatione curionis eaque pactio ab utroque seruata est huc ergo illud pertinet cum iurasse dixit semel priuatim iterum lege tum scilicet cum in curionem calumniam iurauit cum hoc autem metello postea cicero simultates gessit euasit enim metellus malus atque improbus ciuis legem inquit de libertinorum suffragiis cornelius c manilio dedit quid est hoc dedit attulit an rogauit an hortatus est attulisse ridiculum est quasi legem aliquam aut ad scribendum difficilem aut ad excogitandum reconditam quae lex paucis his annis non modo scripta sed etiam lata esset p sulpicium in tribunatu hanc eandem legem tulisse iam significamus tulit autem l sulla qui postea felix appelatus est q pompeio consulibus ante xxiii annos quam haec dicta sunt cum per uim rem p possedisset et ab initiis bonarum actionum ad perditas progressus esset quod et initium bellorum ciuilium fuit et propter quod ipse sulpicius consulum armis iure oppressus esse uisus est in quo cum multa reprehensa sint tum imprimis celeritas actionis celeritatem actionis significat quod manilius sicut iam ostendimus post pauculos dies quam inierat tribunatum legem eandem compitalibus pertulit petiuit tamen a me praetor maxima contentione ut causam manili defende rem c attium celsum significat sicut iam ante dictum est dicit de eodem manili tribunatu nam cum is tr pl duas leges in eo magistratu tulisset unam perniciosam alteram egregiam quod summae rei p nocuisset ab illo ipso tr abiectum est bonum autem quod summa resp manet et in uestri ordina dis fuit dictum est iam supra de his legibus quarum una de libertinorum suffragiis quae cum s c damnata esset ab ipso quoque manilio non ultra defensa est altera de bello mithridatico cn pompeio extra ordinem mandando ex qua lege tum magnus pompeius bellum gerebat dicit de disturbato iudicio maniliano aliis ille in illum furorem magnis hominibus auctoribus impulsus est qui aliquod institui exemplum disturbandorum iudiciorum reip perniciosissimum temporibus suis accommodatissimum meis alienissimum rationibus cupiuerunt l catilinam et cn pisonem uidetur significare fuit autem catilina patricius et eodem illo tempore erat reus repetundarum cum prouinciam africam obtinuisset et consulatus dandidatum se ostendisset accusator erat eius p clodius adulescens ipse quoque perditus qui postea cum cicerone inimicitias gessit cn quoque piso adulescens potens et turbulentus familiaris erat catilinae omniumque consiliorumque eius particeps et turbarum autor possum dicere hominem summa prudentia spectatum c cottam de suis legibus abrogandis ipsum ad senatum rettulisse hic est cotta de quo iam saepe diximux magnus orator habitus et compar in ea gloria p sulpicio et c caesari uidentur autem in rebus paruis fuisse leges illae quas cum tulisset rettulit de eis abrogandis ad senatum nam neque apud sallustium neque apud liuium neque apud fenestellam ullius alterius latae ab eo legis est mentio praeter eam quam in consulatu tulit inuita nobilitate magno populi studio ut eis qui tr pl fuissent alios quoque magistratus capere liceret quod lex a dictatore l sulla paucis ante annis lata prohibebat neque eam cottae legem abrogatam esse significat sequitur possum etiam eiusdem cottae legem de iudiciis priuatis anno post quam lata sit a fratre eius abrogatam m cottam significat fuerunt autem fratres tres duo hi c m tertius l cotta qui lege sua iudicia inter tres ordines communicauit senatum equites tribunos aerarios adeptique sunt omnes consulatum legem liciniam et muciam de ciuibus redigendis uideo constare inter omnis quamquam duo consules omnium quos uidimus sapientissimi tulissent non modo inutilem sed perniciosam rei publicae fuisse l licinium crassum oratorem et q mucium scaeuolam pont max eundemque et oratorem et iuris consultum significat hi enim legem eam de qua loquitur de redigendis in suas ciuitates sociis in consulatu tulerunt nam cum summa cupiditate ciuitatis romanae italici populi tenerentur et ob id magna pars eorum pro ciuibus romanis se gereret necessaria lex uisa est ut in suae quisque ciuitatis ius redigeretur uerum ea lege ita alienati animi sunt principum italicorum populorum ut ea uel maxima causa belli italici quod post triennium exortum est fuerit quattuor omnino genera sunt iudices in quibus per senatum more maiorum statuatur aliquid de legibus unum est eius modi placere legem abrogari ut q caecilio m iunio coss quae leges rem militarem impedirent ut abrogarentur q caecilius metellus numidicus m iunius silanus de quibus facit mentionem consules fuerunt bello cimbrico quod diu praue simul et infeliciter administratum est atque ipse quoque hic iunius male rem aduersus cimbros gessit ac plures leges quae per eos annos quibus hec significabantur populo latae erant quibus militiae stipendia minuebantur abrogauit alterum quae lex lata esse dicatur ea non uideri populum teneri ut l mar cio sex iulio coss de legibus liuiis puto uos reminisci has esse leges liuias quas illis consulibus m liuius drusus tribunus plebis tulerit qui cum senatus partes tuendas suscepisset et leges pro optimatibus tulisset postea eo licentiae est progressus ut nullum in his morem seruaret itaque philippus cos qui ei inimicus erat obtinuit a senatu ut leges eius omnes uno s c tollerentur decretum est enim contra auspicia esse latas neque eis teneri populum tertium est de legum derogationibus quo de genere persaepe s c fiunt ut nuper de ipsa lege calpurnia cui derogaretur lex haec calpurnia de ambitu erat tulerat eam ante biennium c calpurnius piso cos in qua praeter alias poenas pecuniaria quoque poena erat adiecta p africanus ille superior ut dicitur non solum a sapientissimis hominibus qui tum erant uerum etiam a se ipso saepe accusatus est quod cum consul esset cum ti longo passus esset tum primum a populari consessu senatoria subsellia separari hoc factum est secundo consulatu scipionis post septimum annum quam carthaginiensibus bello secundo data est pax factum id esse autem antias tradidit ludis romanis quos fecerunt aediles curules c atilius serranus l scribonius libo et id eos fecisse iussu censorum sex aeli paeti c corneli cethegi et uidetur in hac quidem oratione hunc auctorem secutus cicero dixisse passum esse scipionem secerni a cetero consessu spectacula senatorum in ea autem quam post aliquot annos habuit de haruspicum responso non passum esse scipionem sed ipsum auctorem fuisse dandi eum locum senatoribus uidetur significare uerba eius haec sunt nam quid ego de illis ludis loquar quos in palatio nostri maiores ante tem plum matris magnae fieri celebrarique uoluerunt quibus primum ludis ante populi consessum senatui locum p africanus ii cos ille maior dedit et collega eius sempronio longo hoc tributum esse senatui scribit sed sine mentione megalesium aediles enim eos ludos facere soliti erant uotiuis ludis factum tradit quos scipio et longus coss fecerint non praeterire autem uos uolo esse oratoriae calliditatis ius ut cum opus est eisdem rebus ab utraque parte uel a contrariis utantur nam cum secundum ciceronis opinionem auctore scipione consule aediles secretum ante omnis locum spectandi senatoribus dederint de eodem illo facto scipionis in hac quidem oratione quia causa popularis erat premebaturque senatus auctoritate atque ob id dignitatem eius ordinis quam posset maxime eleuari causae expediebat paenituisse ait scipionem quod passus est id fieri in ea uero de haruspicum responso quia in senatu habebatur cuius artibus erat blandiendum et magnopere illum laudat et non auctorem fuisse dandi nam id erat leuius sed ipsum etiam dedisse dicit quo loco enumerat cum lex feratur quot loca intercessionis sint ante quam qui legem fert populum iubeat discedere est utique ius uetandi cum ea feratur quam diu ferundi transferuntur id est lex dum priuati dicunt dum dum sitella defertur dum aequantur sortes dum sortitio fit et si qua sunt alia huius generis alia populus confusus ut semper alias ita et in contione id peractis cum id solum superest ut populus sententiam ferat iubet eum is qui fert legem disce dere quod uerbum non hoc significat quod in communi consuetudine est eant de eo loco ubi lex feratur sed in suam quisque tribum discedat in qua est suffragium laturus unum tamen quod hoc ipse tr pl factum est praetermittendum non uidetur neque enim maius est legere codicem cum intercedatur quam sitellam ipsum coram ipso intercessore deferre nec grauius incipere ferre quam perferre nec uehementius ostendere se laturum inuito collega quam ipsi collegae magistratum abrogare nec criminosius tribus ad legem accipiendam quam ad collegam reddendum priuatum intro uocare quae uir fortis huius collega a gabinius in re optima fecit omnia neque cum salutem populo romano atque omnibus gentibus finem diuturnae turpitudinis et seruitutis afferret passus est plus unius collegae sui quam uniuersae ciuitatis uocem ualere et uoluntatem manifestum est de ea lege gabini ciceronem nunc dicere qua cn pompeio bellum aduersus piratas datum est l autem trebellius est tribunus plebis quem non nominat quo perseuerante intercedere nam senatui promiserat moriturum se ante quam illa lex perferretur intro uocare tribus gabinius coepit ut trebellio magistratum abrogaret sicut quondam ti gracchus tribunus m octauio collegae suo magistratum abrogauit et aliquam diu trebellius ea re non perterritus aderat perstabatque in intercessione quod id minari magis quam perseueraturum esse gabinium arbitrabatur sed post quam x et uii tribus rogationem acceperunt ut una minus esset et modo una supererat ut populi iussum conficeret remisit intercessionem trebellius atque ita legem gabinius de piratis persequendis pertulit at enim de corrigenda lege rettulerunt diximus iam in principio cornelium primo legem promulgasse ne quis per senatum lege solueretur tum tulisse ut tum denique de ea re s c fieret cum adessent in senatu non minus cc haec est illa quam appellat correctio idem nisi haec ipsa lex quam c cornelius tulit obstitisset decreuissent id quod palam iam isti defensores iudiciorum propugnauerunt senatui non placere is iudicium de sullae bonis fieri quam ego causam longe aliter praetor in contione defendi cum id dicerem quod idem iudices postea statuerunt iudicum aequiore tempore fieri oportere quia defuerat superioribus temporibus in aerario pecunia publica multa et saepe eius rei remedia erant quaesita in quibus hoc quoque ut pecuniae publicae quae residuae apud quemque essent exigerentur id autem maxime pertinebat ad cornelium faustum dictatoris filium quia sulla per multos annos quibus exercitibus praefuerat et rem publicam tenuerat sumpserat pecunias ex uectigalibus et ex aerario populi romani eaque res saepe erat agitata saepe omissa partim propter gratiam sullanarum partium partim quod iniquum uidebatur post tot annos ut quam quis pecuniam acceperat resque redderet rationem antea uero quam multarum rerum iudicia sublata sint et quia scitis praetereo et ne quem in iudicium oratio mea reuocare uideatur bello italico quod fuit adulescentibus illis qui tum in re publica uigebant cum multi uaria lege inique damnarentur quasi id bellum illis auctoribus conflatum esset crebraeque defectiones italicorum nuntiarentur nanctus iustitii occasionem senatus decreuit ne iudicia dum tumultus italicus esset exercerentur quod decretum eorum in contionibus populi saepe agitatum erat supererat autem ex eis qui illa iudicia metuerant uigens tum maxime c curio pater curionis adulescentis eius qui bello ciuili caesaris fuit partium non cn dolabella c uolcacium honestissimum uirum communi et cotidiano iure priuasset duo fuerunt eo tempore cn dolabellae quorum alterum c caesar accusauit alterum m scaurus non denique homo illorum et uita et prudentia longe dissimilis sed tamen nimis in gratificando iure liber l sisenna bonorum cn corneli possessionem ex edicto suo p scipioni adulescenti summa nobilitate eximia uirtute praedito non dedisset hoc solum hic adnotandum est hunc esse l sisennam qui res romanas scripsit qua re cum haec populus romanus uideret et cum a tribunis plebis doceren tur nisi poena accessisset in diuisores exstingui ambitum nullo modo posse legem hanc corneli flagitabat illam quae ex s c ferebatur repudiabat idque iure ut docti sumus duorum consulum designatorum calamitate et eadem de re ut spectaculum illud re et tempore salubre ac necessarium genere et exemplo miserum ac funestum uideremus p sullam et p autronium significat quorum alterum l cotta alterum l torquatus qui cum haec cicero dicebat coss erant ambitus damnarant et in eorum locum creati erant quid ego nunc tibi argumentis respondeam posse fieri ut alius aliquis cornelius sit qui habeat philerotem seruum uolgare nomen esse philerotis cornelios uero ita multos ut iam etiam collegium constitutum sit frequenter tum etiam coetus factiosorum hominum sine publica auctoritate malo publico fiebant propter quod postea collegia et s c et pluribus legibus sunt sublata praeter pauca atque certa quae utilitas ciuitatis desiderasset sicut fabrorum fictorumque at enim extremi ac difficillimi temporis uocem illam c corneli consulem mittere coegisti qui rem p saluam esse uellent ut ad legem accipiendam adessent c piso qui consul eodem anno fuit quo cornelius tribunus plebis erat cum legem de ambitu ex s c grauiorem quam fuerat antea ferret et propter multitudinem diuisorum qui per uim aduersabantur e foro eiectus esset edixerat id quod cicero significat et maiore manu stipatus ad legem perferendam descenderat plebem ex maniliana offensione uictam et domitam esse dicit aiunt uestros animos propter illius tribuni plebis temeritatem posse adduci ut omnino nomine illius potestatis abalienentur qui restituerunt eam potestatem alterum nihil unum posse contra multor alterum longe abesse manifestum puto esse uobis m crassum et cn pompeium significari e quibus crassus iudex tum sedebat in cornelium pompeius in asia bellum mithridaticum gerebat tanta igitur in illis uirtus fuit ut anno xui post reges exactos propter nimiam dominationem potentium secederent leges sacratas ipsi sibi restituerent duo tribunos crearent montem illum trans anienem qui hodie mons sacer nominatus in quo armati consederant aeternae memoriae causa consecrarent itaque auspicato postero anno tr pl comitiis curiatis creati sunt inducor magis librariorum hoc loco esse mendam quam ut ciceronem parum proprio uerbo usum esse credam illo enim tempore de quo loquitur quod fuit post xui annos quam reges exacti sunt plebs sibi leges sacratas non restituit numquam enim tribunos plebis habuerat sed tum primum eas constituit numerum quidem annorum post reges exactos cum id factum est diligenter posuit isque fuit a uerginio tricosto l ueturio cicurino coss ceterum quidam non duo tr pl ut cicero dicit sed quinque tradunt creatos tum esse singulos ex singulis classibus sunt tamen qui eundem illum duorum numerum quem cicero ponant inter quos tuditanus et pomponius atticus liuius quoque noster idem hic et tuditanus adiciunt tres praeterea ab illis duobus qui collegae essent lege creatos esse nomina duorum qui primi creati sunt haec traduntur l sicinius l f uelutus l albinius c f paterculus reliqua pars huius loci quae pertinet ad secundam constitutionem tribunorum et decemuirorum finitum imperium et breuiter et aperte ab ipso dicitur nomina sola non adicit quis ille ex decemuiris fuerit qui contra libertatem uindicias dederit et quis ille pater contra cuius filiam id decreuit scilicet quod notissimum est decemuirum illum appium claudium fuisse patrem autem uirginis l uerginium unum hoc tantum modo explicandum quo loco primum de secunda secessione plebis dehinc concordia facta sic dicit tum interposita fide per tris legatos amplissimos uiros romam armati reuer tuntur in auentino consederunt inde armati in capitolium uenerunt decem tr pl per pontificem quod magistratus nullus erat creauerunt legati tres quorum nomina non ponit hi fuerunt sp tarpeius c iulius p sulpicius omnes consulares pontifex max fuit m papirius etiam haec recentiora praetereo porciam principium iustissimae liberta tis cassiam qua lege suffragiorum ius potestasque conualuit alteram cassiam quae populi iudicia firmauit quae sit illa lex cassia qua suffragiorum potestas conualuit manifestum est nam ipse quoque paulo ante dixit legem cassium tulisse ut populus per tabellam suffragium ferret altera cassia lex quae populi iudicia firmauit quae sit potest quaeri est autem haec l cassius l f longinus tribunus plebis c mario c frauio coss plures leges ad minuendam nobilitatis potentiam tulit in quibus hanc etiam ut quem populus damnasset cuiue imperium abrogasset in senatu ne esset tulerat autem eam maxime propter simultates cum q seruilio qui ante biennium consul fuerat et cui populus qui male aduersus cimbros rem gesserat imperium abrogauit dicit de nobilibus qui non modo cum sulla uerum etiam illo mortuo semper hoc per se summis opibus retinendum putauerunt inimicissimi c cottae fuerunt quod is consul paulum tribunis plebis non potestatis dignitatis addidit hic cotta ut puto uos reminisci legem tulit ut tribunis plebis liceret postea alios magistratus capere quod lege sullae eis erat ademptum quam diu quidem hoc animo erga uos illa plebs erit quo se ostendit esse cum legem aureliam cum rosciam non modo accepit sed etiam efflagitauit aurelia lege communicata esse iudicia inter senatores et equestrem ordinem et tribunos aerarios quam l roscius otho biennio ante confirmauit in theatro ut equitibus romanis xiiii ordines spectandi gratia darentur memoria teneo cum primum senatores cum equitibus romanis lege plotia iudicarent hominem dis ac nobilitati perinuisum cn pompeium causam lege uaria de maiestat dixisse m plautius siluanus tribunus plebis cn pompeio strabone l porcio catone coss secundo anno belli italici cum equester ordo in iudiciis dominaretur legem tulit adiuuantibus nobilibus quae lex uim eam habuit quam cicero significat nam ex ea lege tribus singulae ex suo numero quinos denos suffragio creabant qui eo anno iudicarent ex eo factum est ut senatores quoque in eo numero essent et quidam etiam ex ipsa plebe num in eo qui sint hi testes haesitatis ego uobis edam duo reliqui sunt de consularibus inimici tribuniciae potestatis pauci praeterea adsentatores eorum atque adseculae subsequuntur m lucullum et m lepidum significat quinque enim consulares ut iam diximus in cornelium testimonium dixerunt q catulus q hortensius q metellus pius pont max quos hac secunda oratione tractat et duo qui nondum dixerant quos nunc significat lucullus et lepidus quid auunculus tuus clarissimus uir clarissimo patre auo maioribus credo silentio fauente nobilitate nullo intercessore comparato populo romano dedit et potentissimorum hominum conlegiis eripuit cooptandorum sacerdotum potestatem hoc egere enarratione quia hoc loco nomen non ponit quis fecerit ei demum uideri potest qui oblitus sit minus ante xx uersus haec de eo ipso ciceronem dixisse sed si familiariter ex q catulo sapientissimo uiro atque humanissimo uelim quaerere utrius tandem tibi tribunatus minus probari potest c corneli an non dicam p sulpici non l saturnini non gai gracchi non tiberi neminem quem isti seditiosum existimant nominabo sed auunculi tui q catule clarissimi patriaeque amantissimi uiri quid mihi tandem responsurum putatis quid idem domitius m silanum consularem hominem quem ad modum tr pl uexauit m silanus quinquennio ante consul fuerat quam domitius tr pl esset atque ipse quoque aduersus cimbros rem male gesserat quam ob causam domitius eum apud populum accusauit criminabatur rem cum cimbris iniussu populi gessisse idque principium fuisse calamitatum quas eo bello populus accepisset ac de eo tabellam quoque eddidit sed plenissime silanus absolutus est nam duae solae tribus eum sergia et quirina damnauerunt haec est controuersia eius modi ut mihi probetur tr pl cn domitius catulo m terpolius contemptissimum nomen electum esse ex eis qui tr pl fuerant post infractam tribuniciam potestatem a sulla ante restitutam a cn pompeio apparet fuit autem is tr pl ante xii annos d bruto et mam lepido coss cn domitius tribunus fuerat ante ii de xl annos c mario ii c fimbria coss magno numero sententiarum cornelius absolutus est haec oratio dicta est l caesare c figulo coss post annum quam pro cornelio dixerat sex competitores in consulatus petitione cicero habuit duos patricios p sulpicium galbam l sergium catilinam quattuor plebeios ex quibus duos nobiles c antonium m antoni oratoris filium l cassium longinum duos qui tantum non primi ex familiis suis magistratum adepti erant q cornificium et c licinium sacerdotem solus cicero ex competitoribus equestri erat loco natus atque in petitione patrem amisit ceteri eius competitores modeste se gessere uisique sunt q cornificius et galba sobrii ac sancti uiri sacerdos nulla improbitate notus cassius quamuis stolidus tum magis quam improbus uideretur post paucos menses in coniuratione catilinae esse eum apparuit ac cruentissimarum sententiarum fuisse auctorem itaque hi quattuor prope iacebant catilina autem et antonius quamquam omnium maxime infamis eorum uita esset tamen multum poterant coierant enim ambo ut ciceronem consulatu deicerent adiutoribus usi firmissimis m crasso et c caesare itaque haec oratio contra solos catilinam et antonium est causa orationis huius modi in senatu habendae ciceroni fuit quod cum in dies licentia ambitus augeretur propter praecipuam catilinae et antoni audaciam censuerat senatus ut lex ambitus aucta etiam cum poena ferretur eique rei q mucius orestinus tr pl intercesserat tum cicero grauiter senatu intercessionem ferente surrexit atque in coitionem catilinae et antoni inuectus est ante dies comitiorum paucos dico p c superiore nocte cuiusdam hominis nobilis et ualde in hoc largitio nis quaestu noti et cogniti domum catilinam et antonium cum sequestribus suis conuenisse aut c caesaris aut m crassi domum significat ei enim acerrimi ac potentissimi fuerunt ciceronis refragatores cum petiit consulatum quod eius in dies ciuilem crescere dignitatem animaduertebant et hoc ipse cicero in expositione consiliorum suorum significat eius quoque coniurationis quae cotta et torquato coss ante annum quam haec dicerentur facta est a catilina et pisone arguit m crassum auctorem fuisse quem enim aut amicum habere potest is qui tot ciuis tricidauit aut clien tem qui in sua ciuitate cum peregrino negauit se iudicio aequo certare posse dicitur catilina cum in sullanis partibus fuisset crudeliter fecisse nominatim etiam postea cicero dicit quos occiderit q caecilium m uolumnium l tanusium m etiam mari gratidiani summe popularis hominis qui ob id bis praetor fuit caput abscisum per urbem sua manu catilina tulerat quod crimen saepius ei tota oratione obicit fuerat uero hic gratidianus arta necessitudine ciceroni coniunctus clientem autem negauit habere posse c antonium nam is multos in achaia spoliauerat nactus de exercitu sullano equitum turmas deinde graeci qui spoliati erant eduxerunt antonium in ius ad m lucullum praetorem qui ius inter peregrinos dicebat egit pro graecis c caesar etiam tum adulescentulus de quo paulo ante mentionem fecimus et cum lucullus id quod graeci postulabant decreuisse appellauit tribunos antonius iurauitque se ideo eiurare quod aequo iure uti non posset hunc antonium gellius et lentulus censores sexennio quo haec dicerentur senatu mouerunt titulosque subscripserunt quod socios diripuerit quod iudicium recusarit quod propter aeris alieni magnitudinem praedia manciparit bonaque sua in potestate non habeat nec senatum respexit cum grauissimis uestris decretis absens notatus est catilina ex praetura africam prouinciam obtinuit quam cum grauiter uexasset legati afri in senatu iam tum absente illo questi sunt multaeque graues sententiae in senatu de eo dictae sunt in iudiciis quanta uis esset didicit cum est absolutus si aut illud iudicium aut illa absolutio nominanda est ante annum quam haec dicerentur catilina cum redisset ex africa torquato et cotta coss accusatus est repetundarum a p clodio adulescente qui postea inimicus ciceronis fuit defensus est catilina ut fenestella tradit a m cicerone quod ego ut addubitem haec ipsa ciceronis oratio facit maxime quod is nullam mentionem rei habet cum potuerit inuidiam facere competitori tam turpiter aduersus se coeunti praesertim cum alterum competitorem suum antonium in eadem hac oratione sua admoneat suo beneficio eum ex ultimo loco praeturae candidatum ad tertium peruenisse nescis me praetorem primum esse factum te concessione competitorum et collatione centuriarum et meo maxime beneficio ex postremo in tertium locum esse subiectum qui igitur antonio suffragationem suam imputandam putat is si defendisset catilinam caput eius protectum a se nonne imputaret quod ita esse manifestum est ex eo quod dicit q enim mucius tr pl intercedebat ne lex ambitus ferretur quod facere pro catilina uidebatur hunc mucium in hac oratione cicero appellans sic ait te tamen q muci tam male de populo romano existimare moleste fero qui hesterno die me esse dignum consulatu negebas quid p r minus diligenter sibi constitueret defensorem quam tu tibi cum tecum furti l calenus ageret me potissimum fortunarum tuarum patronum esse uoluisti cuius tute consilium in tua turpissima causa delegisti hunc honestissimarum rerum defensorem p r auctore te repudiare potest nisi forte hoc dicturus es quo tempore cum l caleno furti depectus sis eo tempore in me tibi parum esse auxili uidisse uere cum egerit muci causam cicero sicut catilinae egisse eum uideri uult fenestella cur iam quamuis male existimet de causa muci tamen ei exprobret patrocinium suum non idem in catilina faciat si modo pro eo dixit et cur ipsum illud iudicium saepius in infamiam uocat quod parcius uidetur fuisse facturus si in eo iudicio fuisset patronus atque ut alia omittam hoc certe uix uidetur dicturus fuisse si illo patrono catilina repetundarum absolutus esset stupris se omnibus ac flagitiis contaminauit caede nefaria cruentauit diri puit socios leges quaestiones iudicia uiolauit et postea quid ego ut uiolaueris prouinciam praedicem nam ut te illic gesseris non audeo dicere quoniam absolutus es mentitos esse equites romanos falsas fuisse tabellas honestissimae ciuitatis existimo mentitum q metellum pium mentitam africam uidisse puto nescio quid illos iudices qui te innocentem iudicarunt o miser qui non sentias illo iudicio te non absolutum uerum ad aliquod seuerius iudicium ac maius supplicium reseruatum uerine ergo simile est haec eum catilinae obicere si illo defendente absolutus esset praeterea mouet me quod cum sint commentarii ciceronis causarum eius tamen defensionis nullum est commentarium aut principium ita quidem iudicio absolutus est catilina ut clodius infamis fuerit praeuaricatus esse nam et reiectio iudicum ad arbitrium rei uidebatur esse facta populum uero cum inspectante populo collum secuit hominis maxime popula ris quanti faceret ostendit diximus et paulo ante mari caput catilinam per urbem tulisse me qua amentia inductus sit ut contemneret constituere non possum utrum aequo animo laturum putauit at in suo familiarissimo uiderat me ne aliorum quidem iniurias mediocriter posse ferre manifestum est c uerrem significari alter pecore omni uendito et saltibus prope addictis pastores retinet ex quibus ait se cum uelit subito fugitiuorum bellum excitaturum c antonium significat alter induxit eum quem potuit ut repente gladiatores populo non debitos pollicerentur eos ipse consularis candidatus perspexit et legit et emit id praesente populo romano factum est q gallium quem postea reum ambitus defendit significare uidetur hic enim cum esset praeturae candidatus quod in aedilitate quam ante annum gesserat bestias non habuerat dedit gladiatorium munus sub titulo patri se id dare quam ob rem augete etiam mercedem si uoltis q muci ut perseueret legem impedire ut coepit senatus consultum sed ego ea lege contentus sum qua duos consules designatos uno tempore damnari uidimus legem calpurniam significat quam c calpurnius piso ante triennium de ambitu tulerat quod dicit autem damnatos esse designatos consules p sullam et p autronium de quibus iam diximus uult intellegi cognomen autem q mucio tribuno quem nominat fuit orestinus atque ut istum omittam in exercitu sullano praedonem in introitu gladiato rem in uictoria quadrigarium de antonio dici manifestum est dicit eum in exercitu sullae praedonem propter equitum turmas quibus achaiam ab eo uexatam esse significauimus in introitu gladiatorem pertinet ad inuidiam proscriptionis quae tum facta est in uictoria quadrigarium quod cum sulla post uictoriam te uero catilina consulatum sperare aut cogitare non prodigium atque portentum est a quibus enim petis a principibus ciuitatis qui tibi cum l uolcacio cos in consilio fuissent ne petendi quidem potestatem esse uoluerunt paulo ante diximus catilinam cum de prouincia africa decederet petiturus consulatum et legati afri questi de eo in senatu grauiter essent superuenisse professus deinde est catilina petere se consulatum l uolcacius tullus consul consilium publicum habuit an rationem catilinae habere deberet si peteret consulatum nam quaerebatur repetundarum catilina ob eam causam destitit a petitione a senatoribus qui te auctoritate sua spoliatum ornamentis omnibus uinctum paene africanis oratoribus tradiderunt diximus modo de hoc nam iudicium quoque secutum est repetundarum quo ipse per infamiam liberatus est catilina sed ita ut senatorum urna damnaret equitum et tribunorum absolueret ab equestri ordine quem trucidasti equester ordo pro cinnanis partibus contra sullam steterat multique pecunias abstulerant ex quo saccularii erant appellati atque ob eius rei inuidiam post sullanam uictoriam erant interfecti a plebe cui spectaculum eius modi tua crudelitas praebuit ut te nemo sine gemitu ac recordatione luctus aspicere possit eiusdem illius mari gratidiani quod caput gestarit obicit quo loco dicit catilinam caput m mari gestasse quod caput etiam tum plenum animae et spiritus ad sullam usque ab ianiculo ad aedem apollinis manibus ipse suis detulit omnia sunt manifesta ne tamen erretis quod his temporibus aedes apollinis in palatio fuit nobilissima admonendi estis non hanc a cicerone significari utpote quam post mortem etiam ciceronis multis annis imp caesar quem nunc diuum augustum dicimus post actiacam uictoriam fecerit sed illam demonstrari quae est extra portam carmentalem inter forum holitorium et loquitur cum catilina quid tu potes in defensione tua dicere quod illi non dixerint at illi multa dixerunt quae tibi dicere non licebit et denique illi negare potuerunt et negauerunt tu tibi ne infitiandi quidem impudentiae locum reliquisti qua re praeclara dicentur iudicia tulisse si qui infitiantem luscium condemnarunt catilinam absoluerint confitentem hic quem nominat l luscius notus centurio sullanus diuesque e uictoria factus nam amplius centies possederat damnatus erat non multo ante quam cicero dixit obiectae sunt ei tres caedes proscriptorum hanc tu habes dignitatem qua fretus me contemnis et despicis an eam quam reliqua in uita es consecutus cum ita uixisti ut non esset locus tam sanctus quo non aduentus tuus etiam cum culpa nulla subesset crimen afferret fabia uirgo uestalia causam incesti dixerat cum ei catilina obiceretur eratque absoluta haec fabia quia soror erat terentiae ciceronis ideo sic dixit etiam si culpa nulla subesset ita et suis perpercit et nihilo leuius inimico summi opprobrii turpitudinem obiecit cum deprehendebare in adulteriis cum deprehendebas adulteros ipse cum ex eodem stupro tibi et uxorem et filiam inuenisti dicitur catilina adulterium commisisse cum ea quae ei postea socrus fuit et ex eo natam stupro duxisse uxorem cum filia eius esset hoc lucceius quoque catilinae obicit in orationibus quas in eum scripsit nomina harum mulierum nondum inueni quid ego ut uiolaueris prouinciam praedicem cuncto populo romano clamante ac resistente nam ut te illic gesseris non audeo dicere quoniam absolutus es dictum est iam saepius catilinam ex praetura africam obtinuisse et accusante eum repetundarum p clodio absolutum esse praetereo nefarium illum conatum tuum et paene acerbum et luctuosum rei publicae diem cum cn pisone socio ne quem alium nominem caedem optimatum facere uoluisti quos non nominet intellegitis fuit enim opinio catilinam et cn pisonem adulescentem perditum coniurasse ad caedem senatus faciendam ante annum quam haec dicta sunt cotta et torquato coss eamque caedem ideo non esse factam quod prius quam parati essent coniuratis signum dedisset catilina piso autem cum haec dicerentur perierat in hispaniam missus a senatu per honorem legationis ut auus suus ablegaretur ibi quidem dum iniurias prouincialibus facit occisus erat ut quidem credebant a cn pompeii clientibus pompeio non inuito an oblitus es te ex me cum praeturam peteremus petisse ut tibi primum locum concederem quod cum saepius ageres et impudentius a me conten deres meministi me tibi respondere impudenter te facere qui id a me peteres quod a te boculus numquam impetrasset diximus iam supra sullae ludis quos hic propter uictoriam fecerit quadrigas c antonium et alios quosdam nobiles homines agitasse praeterea antonius redemptas habebat ab aerario uectigales quadrigas quam redemptionem senatori habere licet per legem fuit autem notissimus in dicit de malis ciuibus qui postea quam illo quo conati erant hispaniensi pugiunculo neruos incide re ciuium romanorum non potuerunt duas uno tempore conantur in rem publicam sicas destringere hispaniensem pugiunculum cn pisonem appellat quem in hispania occisum esse dixi duas sicas catilinam et antonium appellari manifestum est hunc uos scitote licinium gladiatorem iam immisisse capillum catilinae iudic qu q ue curium hominem quaestorium curius hic notissimus fuit aleator damnatusque postea est in hunc est hendecasillabus calui elegans et talos curius pereruditus huic orationi ciceronis et catilina et antonius contumeliose responderunt quod solum poterant inuecti in nouitatem eius feruntur quoque orationes nomine illorum editae non ab ipsis scriptae sed ab ciceronis obtrectatoribus quas nescio an satius sit ignorare ceterum cicero consul omnium consensu factus est antonius pauculis centuriis catilinam superauit cum ei propter patris nomen paulo speciosior manus suffragata esset quam catilinae 