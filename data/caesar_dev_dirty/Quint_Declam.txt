quidam cui erat filius caecus quem heredem instituerat induxit illi nouercam iuuenemque in secreta domus parte seposuit is noctu dum in cubiculo cum uxore iaceret occisus est inuentusque postero die habens gladium filii defixum in uulnere pariete ab ipsius ad filii cubiculum uestigiis palmae cruentato accusant se inuicem caecus et nouerca si iuuenis innocentissimus iudices uti uellet ambitu tristissimae calamitatis poterat allegare uobis amissam cum oculis cogitationum omnium temeritatem sed cum ostendere innocentiam suam moribus malit quam aduersis neque pietatis neque conscientiae suae grauem ferre contumeliam potest ut parricidium non fecisse uideatur beneficio caecitatis quare igitur non petit ut illum miserum putetis nisi et innocens fuerit non petit ut adflictum alleuetis nisi et probauerit esse se infeliciorem quod patrem amisit quam quod oculos aestimate iuuenem his moribus quibus uidentem aestimaretis uita pudore pietate quae si omnia sibi ut erant promissa constiterint nullo terrebitur crimine nec quod sceleratissima feminarum calamitatem nostram cruentato pariete imitata est expauescimus quo diligentia sollicitior fuit ne deprehenderetur hoc magis indicauit sibi oculos non defuisse gratias agimus quod nimium auide suspiciones in nostram transtulit partem non esse caeci scelus difficilius probaretur nisi omnia sic acta essent ut fecisse caecus uideretur quare igitur iudices non inprobe sperauerim futurum ut suspecta sint uobis quae tam inconsiderate ficta sunt contra miseram caecitatem primum quod spatium illud ingens domus quod in medio fuit ita digesto cruore satiatum est usque ad cubiculum miserrimi iuuenis tamquam plane timuerit parricida ne non deprehenderetur deinde sceleri nox potissimum electa quo tempore inueniri maritus sine uxore non posset tum in caede in qua nemo utitur suo ferro nisi aufert nemo relinquit nisi alienum gladius adulescentis ne argumentum deesset nouercae relictus postremo peractum uulnere uno scelus quod obiceretur manibus errantis et tamen contra tam multa incredibilia solum aduocat nouerca testamentum uultque illud esse pretium parricidii ut rerum intellectu in diuersum coacto occisum eo probet patrem quod non meruit occidi nos uero istud si crimen putatis agnoscimus iuuenis hic patris sui heres solus est hoc testamentum si uiuente adhuc miserrimo sene notum esse in domo potuit scitis quis illi debuerit irasci nam quod inuisum fuisse filium patri iactat crimen nouercae erat si confiteremur idque probari ex hoc putat quod secretum non filius accepit a patre sed caecitas quo loco dissimulare satis callide conatur inuidiam suam pater qui filium caecum in semota penatium parte seposuit eripuit nouercae oculis uoluptatem namque ista cum inuasisse uacuos penates uideretur cum patri filium caecum hoc esse crederet quod orbitatem excogitauit indulgentissimus senex quemadmodum hic miser patri suo in eadem domo esset nouercae in alia accepit secretum quod erat petiturus quo sit animo senis factum potestis interrogare testamentum neque ego grauissimum patrem suprema sua iuueni iactasse crediderim ut heredem filium scriberet non est res quae inputetur istam magis oportet uel aliquo indicio uel suspicione muliebri arcana mariti deprehendisse et statim omnibus nuptiarum renuntiasse pignoribus nam cum propter pecuniam ames idem amoris et spei finis est habuerat adulescens gladium in cubiculo suo semper siue antequam in hanc fortunam incideret paratum siue quia caecitatis miserae solacium est habere rem uidentium certe numquam illum pater timuerat numquam nouerca obiecerat palam positum est sub oculis omnium tota domo notissimum ferrum scitis quanto neglegentius custodiat ferrum bona conscientia quam etiam extra suspicionem sit res sine usu innocentia facit ut ferrum subtrahi possit etiam uidenti siue igitur aliquis ex seruulis corruptus est praesertim e tam facili occasione siue ipsi nouercae non defuit audacia ad ferendum quod facere poterat etiam praesente priuigno utique quod dubitari non potest quod facit certum sceleris auctorem mauult in caede alieno uti quam suo gladio quisquis illum relicturus est reliqua iudices si fieri possunt facta aestimate dicitur caecus sine rectore sine duce ex illa penatium parte secreta et paene ex alia domo per inane longum per tot offensa limina per excubantes seruulos errasse cum ferro cubiculum deinde patris ingressum in neutram deflexisse partem sed recto gradu sicut ducere oculi solent ad lectulum accessisse leuiter non in torum incidisse non ante peruenisse quam crederet uos iudices criminum tumultum ex rerum fide ducite dormiens senex quem caecus percussor quaereret excitatus ante esset quam inueniretur iungunt his multo incredibiliora ut occiderit patrem pepercerit nouercae parricidium autem uno ictu explicuerit quod fere uix etiam his contingere solet qui oculos manu sequuntur nulla ergo luminum uirtus sed homo ferrum missurus in casum satis felix si percussisset quamcumque corporis partem in ipsam protinus animam incidit et an morti satisfecisset intellexit officium iudices oculorum est renuntiare manibus quid actum sit caeci percussoris una securitas fuerat saepius ferire negat praeterea quicquam se ex his nouerca sensisse cum iuxta iaceret nec explicat unde illud acciderit maximae signum trepidationis si et pater uno ictu peri erit neque ista uigilabat numquam gladium reliquit percussor securus reliqua iudices nimium suspecta inprobe adsimulata spatiosissimus paries et longissimum domus latus habuit notas sanguinis quas reliquisse uideretur manus reuertentis o quam bene quicquid uolunt imitantur oculi stupeo si qua est fides omnia priuignus illa nocte fecisse dicitur ad uotum nouercae gladium in uulnere reliquisse quem suum negare non posset deinde per totum parietem quid aliud inscripsisse quam se parricidam sanguinem patris usque ad cubiculum suum perduxisse et uiam sequentibus reliquisse haec fecit aliquis negaturus gratulor tibi adulescens si non potuisti parricidium illud admittere nisi ut relinqueres argumentum caecitatis habuisti innocentiae necessitatem causam igitur miserrimi adulescentis sic apud uos agere proposui ut primum ipsum defendam quasi reus tantum sit deinde cum esse securus de huius innocentia coepero tunc ingrediar nouercae accusationem spectabitis utrumque suis moribus suis causis erit facilior uia uestrae religionis quamquam duos indicia complexa sint uos tamen tamquam de singulis cognoueritis et primum sic agam tamquam iuuenis habeat oculos tamquam impetus eius nulla corporis debilitate frangantur interrogabo quid ante perdite quid flagitiose quid impie fecerit per quae se parricidam scelera promiserit innocentia per gradus certos ab homine discedit et ne in maximis trepidet audacia diu uires in minoribus colligit nemo inde coepit quo incredibile est peruenisse dicas necesse est quae huic cum patre odia fuerint quam uiolenta dissensio inter sacrorum infinita nominum pignora crede mulier etiam tua causa nam si facile est patrem filio occidere facilius est uxori maritum loquar nunc de infirmitate miserae caecitatis temeritas omnis animorum calamitate corporum frangitur et frigescunt impetus mentium quos non explicant ministeria membrorum ad solum se alligat destituta maerorem uultus ille perpetua nocte coopertus ac timidus non concipit nefas ad quod ducibus oculis peruenitur cogitat semper errare et offendere cogitat eundi redeundique difficultatem magna innocentiae necessitas est neminem facilius posse deprehendi semper sibi custodiunt miseri ne esse miserabiles desinant et quisquis amisit oculos laborat ne merito perdiderit quid aliud caecitas discit quam rogare blandiri odium omne adiuuant oculi et hunc in pectoribus humanis furorem lumina accendunt nec leuis animis accedit insania quotiens quem execreris aspicias caecus miserior est quam ut inuisus sit timidior est quam ut oderit praeterea nocentibus liberis frequentissimas ad parricidium causas suggessit illud quod uidebant uitiis enim nostris in animum per oculos uia est aliis tradidit in parentum sanguinem luxuria ferrum luxuria uidentium crimen aliis meretriculae amor inmodica poscentis amor cui renuntiant oculi caecus infelix patrem occidit deinde cui manum porriget securior cuius humeris leuior incumbet quis contumelias seruorum castigabit seuerius quis calamitatem tam obnoxiam maiore reuerentia proteget inter felices alius est ordo uotorum caecus filius optat superstitem patrem uolo nunc scire quemadmodum dicat explicitum tam difficile facinus caecus parricidium cogitauit cum quo cuius se commisit oculis iturus per domum totam quem ducem elegit ille qui erat in cubiculo suo solus secum opinor secum deliberat sufficit sibi cum homine expeditissimo loquitur cur enim socium conscientiae quaerat omnia potest scire primum nox quando sit deinde prospicere sollicite an omnis familia dormiat gradu suspenso ponere certa uestigia et in omnem timoris sui partem sollicitum circumagere uultum o quam parum est in metu ipsos etiam oculos habere ita non iste sibi dixit occidere quidem patrem uolo sed quem sequentur hae manus nocte solus egrediar sed quando perueniam putes nos iunctis habitare liminibus domus inter patrem filiumque media quantum erroris quantum morae spatium ingens et uix metiendum caecitas inconsulta quid agis nox ante deficiet quid si deinde uterque uigilauerint quid si nouerca age limen inueniam cardinem sine strepitu mouebo dormientis cubiculum intrabo quiescentem feriam patrem semel satis erit nec nouerca uigilabit securus egrediar sciente nullo reuertar uota sunt ista sed oculorum caecus desperaret etiamsi tam multa nox polliceretur hoc loco quaeram necesse est quae ratio fuerit ut iuuenis ad parricidium suo potissimum gladio uteretur nimirum illud in mentem uenit quia erat relicturus nam si alienum et ignotum in uulnere patris gladium reliquisset potuerat de percussore dubitari hic attulit suum ut etiamsi euasisset tamen ferro suo teneretur cur ergo inquis gladium in cubiculo tuo habebas quia habueram semper quia usurus illo non eram ferrum ego parricidio meo tot ante annos praeparaui et secundum illum quem minabar patri gladium tamdiu innocens fui ego eram ferro ac mente paratus et tot abiere noctes ante gladium illum familiarem oculis tuis feci ante omnibus seruulis notum pependit in cubiculo tamquam testis conscientiae meae palam in medio neglegenter sic ut subtrahi posset non illum conscientia trepida uelauit tam notus in cubiculo fuit quam caecitas domini quisquis ferrum praeparat sceleri sic illud habet ut possit suum negare ponite nunc ante oculos actum parricidii deprehendetis difficultatem dono illud dum a suo limine egreditur dum illos quos accepit a patre seruulos fallit ecce cubiculum senis inuenit aliquando ecce paries ille defecit et percussoris manus subito destituit cessere fores sine strepitu quid postea agit utrum ipsum cubiculi parietem circumit an se committit in medium et per spatia tenebrarum armatam manum iactat ecce patris lectulum tenet et iam dormientium anhelitus imminens audit unde sciet quo dirigat ferrum quem potius feriat ex duobus temptabit ergo uultus et pectus obiectum breuissimam periturae animae uiam quaeret et quantus erit sopor qui ista non sentiat dices neque ego sensi ideo intellegis quam malam causam habeas cuius et una et incredibilis defensio est ita feritur in sinu tuo maritus et tu nihil sentis ad latus tuum fata hominis peraguntur tu iaces tamquam te priuignus occiderit priorem ita non ille percussus est homo quem caecus occidit te uero si nihil aliud calens ille denique cruor suscitasset sed quam manifesta est conscientia quae te ad hanc conpellit necessitatem ut cum occisum a priuigno tuo patrem uideri uelis cogaris dicere nihil sensisse sufficit uicimus innocentes sumus cum in eodem lectulo fueris cum amplexa sis forsitan illum qui occisus est tam incredibilem profiteris soporem cur ergo tu incolumis es quae tam iratis manibus sanguinem tuum fortuna subtraxit certe dormiebas certe nihil senseras ita priuignus te reliquit qui deprehendi non timebat occidit ergo aliquis patrem et nouercae pepercit maximum omnium nefas fortiter fecit minori sceleri statim par non fuit omnia humana sacra confudit uiolare non ausus est pectus odiosum incredibile est sine fide est non occidere nouercam cui inputes quod patrem occidat quid ais adulescens tune circa illum sanguinem defecisti illa te blandius rogauit anima perdidisti ergo illud quod nihil senserat quod nox quod silentium quod tempus supererat sceleris alterius tu si facere parricidium posses ideo patrem tantum occidisses ut tibi et nouercam liceret occidere non uideo cur uideri uelint relictam mulierem ideo tantum ut uideretur illud nefas illa fecisse callide satis sed hoc alio protinus argumento subuertetur non est eiusdem consilii nouercae parcere ut substituat ream et gladium relinquere quo ipse deprehendatur saepius uti necesse habeo argumento caecitatis et hoc etiam loco quo de illo uulnere disputandum est si mehercule percussor intrasset qui uideret qui lumen prae se tulisset non tamen tam feliciter librasset ictum quem etiamsi nullae fallerent tenebrae metus et conscientia incertum magni sceleris tremore fecissent raro contigit semel ferire carnifici quamuis conponat ipse ceruicem et spectata manus homicidium nouissime uelut quoddam genus artis exerceat sic ergo librauit manum caecus ut ipsam protinus feriret animam ego mehercules etiam illud admiror quod cum patrem uellet non nouercam percussit praeter animum nil uirium habet parricidae primus ictus ille trepidat ille cogitat ille erubescit ille est ab innocentia proximus ille praestat hoc solum ut sequens fortius feriat interrogare nunc uolo quae iuueni causa fuerit ut reliquerit gladium scilicet noluit nouercam suam infamari abstulit sibi omnem defensionem et se parricidam confessus est ferrum in uulnere reliquit si nondum occiderat iterum feriret si iam perfectum nefas intellegebat auferret indicium sed quid ego rem manifestissimam colligo si uultis iudices scire a quo sit relictus gladius cogitate cui expedierit ut inueniretur sed paries usque ad cubiculum priuigni uestigio manus cruentatus est cogitate iudices ante omnia non esse incallidum hominem neque consilii iacentis qui caecus explicare conetur facinus etiam oculis difficile ille ergo non aestimat cum manum cruentam parieti adplicat uestigium a se parricidii sui relinqui cum dexteram qua duce utebatur ueste tegere atque ita abire sine uestigio posset totum parietem cruentabat et ubique aliquid de patre misero relinquebat quid futurum esset postero die quantam exspectaret inuidiam luce non cogitabat sed disponebat indicium certum indubitatum sine errore quod nouerca sequeretur usque ad cubiculum suum usque ad limen ipsum o admirabilem casum nec cruor ante defecit utar hoc loco natura ipsius rei palmatus sanguine paries inuentus sic est totam manum explicuit omnes digitos diligenter expressit totum ergo sanguinem consumet intra prima uestigia pone enim manum cruentatam atque adeo ut istis etiam blandiar madentem pone mensuram itineris spatium parietis diu enim in secretam domus partem reuertendum est debet proxima pars a cubiculo patris habere plurimum sanguinis sequens minimum ultima nihil nam cruor quotiens admotus est transit aut in manu tarde reptantis arescit hoc quid esse dicamus quod circa cubiculum utrumque sanguinis istius uestigium quasi incipit hinc est paries palmatus et illinc quomodo pertulit manus quod relinquebat nouerca istud nouerca securis conposuit oculis illa miserum dextra sanguinem tulit et manum subinde renouauit palmatus est paries habet distantiam uacat aliquid loci integrum ubique uestigium est caecus manus traxisset quaero nunc unde tantum sanguinis in manu tunc enim ex omni uulnere cruor profluit et effunditur cum ferri recentem uiam sequitur at quotiens eodem quo factum est cluditur telo latet tota mortis inuidia praeterea cum manus ex parte qua palmare uestigium potest plicetur in capulo et se dum telum occupat claudat necesse est exteriore ut parte respersa sit tuus autem qui palmatus est paries uestigium eius partis ostendit ad quam cruor peruenire non potuit uestrum est nunc omnia ista conparare perpendere cur prudentior sit iudex in deprehendendo scelere quam reus in admittendo hoc esse in causa puto quod alter tantum pro se cogitat alter pro parte utraque tuitus sum adulescentis miserrimi causam nunc inspicere uolo quanto certioribus argumentis nouerca teneatur transeo illum uulgarem et omnibus notum de conparatione personarum locum alius diceret maritum et uxorem nisi liberis initiarentur non fortissimis corporum uinculis inhaerere ego illud potius dicam decepta est mulier exspectatio tua ueneras quasi in uacuam domum et sine herede exspectaueras ut infelix iste iuuenis ab ipsis protinus nuptiarum tuarum expelleretur auspiciis extorrem et inopem summoueret pater blando corruptus amplexu et ominosum calamitate corporis occurrere delicatis uxoris oculis uetaret inuenisti pium et deuotum unico senem et de omnibus coniugis tui desperasti obiter affectibus miserrimus est maritus quisquis inducit filio nouercam quod uxori non uidetur posse utrumque amare quaero igitur ante omnia ubi occisus est maritus in cubiculo suo hoc paulo ante priuigno defendendum non fuit occisus est in cubiculo senex ita ille percussor non timuit uxorem audio secretum nuptiarum et matrimonialis lectuli solitudinem occisurum intrare quem quaeram ubi relinquitur maritus ab uxore innocens noctem autem ad scelus quis elegit nox tuum tempus est quid si accedit huc etiam sceleris occasio non uenire debes a secreta domus parte nec tota tibi penatium sacra peragenda sunt tu non cogitas quemadmodum suspensa manu sonantem blande cardinem flectas iaces secundum occasionem et expeditum tibi in proximo facinus est non times ne quis deprehendat ipsi quoque seruuli longius quiescunt et praestatur grande secretum genio loci tibique ferire cum uelis scire an dormiat licet nox et ferrum et securus maritus quid isto deli catius scelere occisum esse miserum senem cum tu uolueris scimus quomodo tamen inquit gladius peruenit in meam potestatem qui priuigni fuit haeremus hic difficilis expugnandus est locus quis credet mihi si dixero gladium perdidit caecus illae perpetua nocte clausae genae non custodierunt fingere nimirum ad tempus uidebor et rem nimium manifestam inpudenter colorare scilicet semper isti adposita capulo manus hae diebus ac noctibus curae nolo tamquam callido glorieris ingenio non decepisti trucem horridumque latronem nostri tibi occasionem praebuere mores nam quod uno ictu occisus est senex ad quem suspicio magis respicit tu praeparare corpus illuc ad ictus potes dum uideris amplecti tu blanda manu praetemptare pectus ubi adsiduo uisceris pulsu non quiescat anima ubi statim mors sit t ibi de spiritu sanguinis hoc cum explorare ante et cognoscere licet potes et uno ictu mulier occidere uenio nunc ad uestigia parietis cruentati quibus te satis abundeque pressimus dum adulescentem defendimus haec sunt tamen quae contra te reseruata sunt cum maritus tuus in cubiculo occideretur sciebas nullum tibi relictum patrocinium nisi aliquid caecitatis simile fecisses ideoque sanguinem in illam partem induxisti in quam quaeri uolebas ut postero die omnis inuidia sanguinis notas et uestigia praeparata sequeretur infama n s caecum consilium ex calamitate sumpsisti sciebas illum non aliter si dux defecisset ingredi posse quam uestigia parietis perpetuitate dirigeret simulasti itaque caecitatem et ne quid sceleri impio deesset mariti tui cruore lusisti omnia tibi conposita atque simulata sunt per otium et securitatem tamquam scelus transferretur ingenio nunc enim tu innocens quia priuigni gladius in uulnere quia paries cruentatus hoc sufficere utrumque iudicio putabas quam facili momento causae fata uertuntur quod fecisse etiam is scelus frequenter inuentus est qui obiciebat sed causas inquit parricidii iste habuit quem iratus pater in secretam domus partem relegauerat mulierum illa forsitan ignominia felicioris uideretur esse priuigni caecitatis beneficium est cum illi secretum datur o praeclaram senis optimi singularemque pietatem quam blando ille seposuit miserum suum quam diligenter uxoris gaudentis exclusit oculos quam multo caecum pudore donauit si felicior inquit essem pater ego tibi potius cederem domo tota nunc miser illam occupa partem in qua nemo te uideat in quam solus ego ueniam sint circa te seruuli fideles non gemitus tuos audiat quisquam non flebili maerore pascatur nihil est quod te sollicitet conuersatio ne nostri secretum quod caecitati praestatur ideo praestatur ut minus oculi desiderentur aliquis odit filium caecum et hac tantum ultione contentus est ut illi adsignet quietam et sepositam et meliorem domus partem ista ergo sic intellegenda quasi abdicares quasi expelleres iratus igitur senex tenet iuuenem suum uelut interiore conplexu et a limine obstat rogo quod duos separat media domo te integram sanam illum infelicem caecum contumeliae opportunum iniuriae facilem utrum filio irascatur an uxori nolo inquit iuuenis utaris amoena domus parte ne sic quae nitidioribus tectis elaborata sunt pertineant ad oculos tuos quis tam stulte irascitur caeco ut putet illius interesse ubi habitare iubeatur te potius ille summouit tuis inuidiam fecit odiis tibi dixit sufficiat satis est habeas maiorem domus partem absentem puta miserum in paternis sedibus aliquem angulum relinque pater qui filio sub nouerca adsignat secretam domus partem confitetur uxori se abdicare non posse transit ad aliud genus defensionis sibi causam caedis non fuisse cum hic heres inuentus sit omnium bonorum quis enim alius esse debe b at ut huic properandum fuerit ad hereditatem filius scriptus non timet paenitentiam testamenti omnium bonorum heres relictus est non ergo irascebatur pater cum daret secretam domus partem non possunt tibi diuersa prodesse eadem obiceres reo si exheredatus esset elige utrum uoles si sciuit se esse heredem amare patrem debuit si ignorauit non habuit quod speraret ex patris morte reliquum est ut intueamur ille qui periit ab utro magis uestrum desideretur te opinor hic grauius afficit dolor inpatientius hic luctus exanimat te quae absoluta protinus nubes et tempori accommodata lugubria flammeo reuertente mutabis at hic uero iuuenis qui si fortunae suae mala cum praeteritis comparet caecus coepit esse nunc primum quid non miser in hoc sene perdidit uiuebat illi magna pietas aderant quodcumque iusserat de facie patris oculi non inludere infelicibus tenebris contumaces seruuli poterant nec quod extremum contumeliarum genus est ut dominum ageret rogabant nunc quanta di boni ludibria sunt ineunda iunxere se pariter caecitas et solitudo quid tibi nunc miserrime adulescens hereditas prodest quam tantum audis quid enim circa te pecunia potest quae fruendi uoluptates quid aliud quam spoliorum facilis occasio quam bene ista omnia paterni oculi custodiebant quam facile decipi quam facile denudari quam sine labore falli potes quam cito inops fieri morte patris exheredatus es quid nunc tibi nisi perpetuus inminet maeror et execratio uitae miser post omnia et lacrimas perdidit nec dolentem adiuuant oculi incipit apud te gladius habere quod agat quaerit ecce quaerit miser ferrum nunc inquit huc reddite illud innocens donec habuit meas manus tantum si mori necesse est illi potissimum incumbam hoc illa iam olim grauis et infelix anima quaerebat ubi nunc meae uires ubi impetus ubi dextra tam fortis uno ictu puto ne me quidem ipsum mihi continget occidere ex incendio domus adulescens patrem extulit dum matrem repetiit et ipsam et oculos amisit induxit illi pater nouercam quae accessit quodam tempore ad maritum dixit parari illi uenenum quod iuuenis in sinu haberet et sibi promissam dimidiam partem bonorum si illud marito porrexisset intrauit ad caecum pater interrogauitque an haec uera essent ille negauit exquisiuit et inuenit in sinu uenenum interrogauit cui parasset ille tacuit recessit pater et mutato testamento nouercam fecit heredem eadem nocte strepitus in domo fuit intrauit familia in cubiculum domini inuenit ipsum occisum et nouercam iuxta cadauer dormienti similem caecum in limine cubiculi sui stantem gladium eius sub puluino cruentatum accusant se inuicem caecus et nouerca sentio iudices pudori iuuenis pro quo minimum est quod parricida non est grauissimum uideri quod absoluendus est contra nouercam et plurimum caeco de reuerentia deperire uirtutum cum in patrocinium summae pietatis affertur quicquid defenderet alium innocentem hoc primum itaque publicis allegamus affectibus quod pro se reus indignatur uti corporis probatione solus omnium non remittit sibi ut incredibilior sit in parricidio caecus quam fuit cum uideret homo omnium quos umquam miseros fecere uirtutes innocentissimus parricidium negauit ante quam pater occideretur et ne quid hodiernae sollicitudini praestari putetis fecit quod est summum in rebus humanis nefas ne uel in alio crederetur ignoscite per fidem quod indignatur se iuuenis in honorem tantum calamitatis absolui filium qui patrem ex incendio sua caecitate seruauit facinus est hoc tantum innocentem uideri quod illum non potuerit occidere nam quod ad mulierem iudices pertinet quae defendi non potest ni si patrem caecus occidit tam inpudentem delationis necessitatem malo quam si tantum negaret uiderit qui fiduciam ueritatis putat quod caeco facinus obiectum est deprehensa mulieris audacia est quod non potest nisi incredibilium conparatione defendi et quisquis caecum inuicem accusat solus est reus aliae iudices esse debuerunt aduersus hanc debilitatem probationes caecus in parricidio non debet suspectus fieri sed deprehendi quaeso itaque iudices ut haec prima pro causa iuuenis putetis quae contra illum nimia sunt nihil magis debet esse pro caeco quam quod aduersus illum fuerunt multa fingenda et constat de pietate de innocentia hominis qui expugnandus fuit parricidii similitudine congesta sunt aduersus miseram debilitatem ferrum cruor uenenum et quicquid non potest esse negligentiae nisi nescientis nemo iudices nemo diligentior debet esse ad facinus quam qui parricidium potuit facere caecus iuuenis iste de quo summa in rebus humanis monstra finguntur eius fuit erga parentes semper affectus quem nefas est optare de liberis cum domus ignium saepta uiolentia rapuisset miseris senibus omne praesidium illa festinatione qua fugimus erumpimus in medium cucurrit incendium in quanto tunc periculo fuit rerum natura e pietas dum diu multumque attonitus haeret dum ad utrumque respicit ad utrumque discurrit paene infelicissimos parentes perdidit pietatis aequalitas ut deinde miserrimos senes cluserat iam propior ignis audiat licet inuita pietas patrem iuuenis elegit et de pariter ardentibus uices disposuit affectus uixdum posito sene cum illum quoque miraremur explicitum iterum flammas aperuit et undique coeuntis incendii redditus globis arserat iuuenis si tardius perdidisset oculos facinus est iudices non hoc quoque maximis contigisse conatibus ut seruaretur et mater minus tamen in utroque fecerat nisi perdidisset oculos uiderint qui filium in eo magis parente mirantur in cuius salutem faciem uultusque consumpsit patri praestitit caecitatem qui amisit oculos dum repetit quam reliquerat matrem non expectetis certum habeo iudices ut excusem quod pater induxit caeco nouercam factum est eo tempore quo constabat patrem filio senem soluendo non esse contenderim quin immo iuuenis fuisse consilium ut pater cui matrimonium filiumque abstulerat incendium residua senectutis alia consolaretur uxore et ut domus quae caecum tantum habebat et senem acciperet ex coniugio ministeria custodita facinus est iudices quod bonos priuignos nouercae facilius decipiunt nec leuius oderunt quam multis insidiis quam multis artibus patet caecitas innocentis mulier cui spem inuadendae hereditatis praestabat debilitas priuigni senectus mariti intellexit hoc solum deesse sceleris occasioni ut prius infamaretur parricidii caecus uiso igitur hoc quod sibi iuuenis non uidebatur esse priuignus uenenum quod in miseri sinu abdiderat deprehensura nuntiauit patri tamquam parricidium pararetur et quia mendacium poterat facile nudari si quem conscium nominasset totam delationem sic ordinauit ut sibi crederetur promissam dimidiam partem bonorum si uenenum seni uoluisset ipsa porrigere uidetis iudices qua praeparatione nouerca ad testamentum patris accesserit mulierem quam credit maritus noluisse partem bonorum accipere pro scelere necesse est sic remuneret ut faciat heredem o quanto aliter probatur parricidium quod iam potest deprehendi mulier quae se dicebat in conscientiam sceleris admissam non hoc primum exegit a patre ut quaereret quis parasset caeco uenenum quis dedisset inde maximum sciebat posse fieri quaestionis errorem instituit ut innocentissimus iuuenis interrogaretur repente subito infamatura uelut deprehensi trepidationem seu tacuisset caecus seu negasset adductus ad filium senex dixit iuueni quicquid audierat numquam iudices tam simplicis innocentiae fuit facinus negare non esset ausus iuuenis coram ea muliere mentiri quae prodidit et sciit ubi esset uenenum ut uero sensit infelix instantem nouercam postulantemque ut sinus iuuenis exquireretur tunc uero attonitus haerens et tota malorum suorum cogitatione confusus intellexit hoc argumentum eius esse quae parasset ut posset deprehendi igitur propere festinanter omnia membra pertractans et mersis in sinum manibus dum cuncta suspicionibus dum tactu iuuenis explorat uenenum primus inuenit laudo iudices innocentiam silentii laudo fiduciam quod interrogatus cui parasset non putauit sibi defendendum uenenum rem quin immo fecit eius qui sciret patrem non crediturum et quae maxima est innocentiae contumacia persuasionem senis nulla uoluit excusatione corrumpere non fuit illud trepidatio non tacita confessio quisquis habet uenenum habet et quod respondeat deprehensus fecit post haec senex rem hominis quem non mouisset quicquid inuenerat non torsit ministeria caeci et de scelere in quo solus nocens esse parricida non poterat non explicuit ordinem quaestionis sed quod plus est quam absoluere remisit iuueni defensionem utrum deinde intellectis deterrimae mulieris insidiis filium paulisper uoluerit exheredatione protegere et diligentius de patrimonio suo deliberaturus interim captauerit ut uideretur mulieris cupiditati iam non obstare priuignus an facillimum fu er it ut exheredationem quoque impetraret nouerca caeci ab homine cui tam multa persuaserat cogitationibus uestris relinquo hoc tantum dixisse contentus sum testamentum continuo mutauit et ne quis miretur hanc festinationem statim subsecutum est ut periret an interfuerit iudices iuuenis huius ut uiueret pater qui iam alio moriebatur herede uos aestimabitis non interfuit ut occideretur facinus iudices quod illa nocte in cubiculo nouercae quod in lectulo factum est domus tota sensit nemo non sibi uisus est iuxta fuisse excitari sola nouerca non potuit illo loco unde uenerat fragor concurrit familia quo sollicitos atque trepidantis ducebat strepitus quem sequebantur inuenerunt senem occisum nouercam iuxta cadauer sic iacentem ne statim possent interrogare quis occidisset nuntiatum est deinde facinus et caeco inuentus est quod innocentiae sufficit non a scelere rediens stans in limine cubiculi sui animo quo discurrebant uidentes ut deinde ferrum iuuenis inquireretur exegit eadem utique quae postulauerat de ueneno quod in lectulo gladius cruentatus inuentus est non deprecor iudices quin contra caecitatem non minus argumentum putetis quam quod inueniri potuit uenenum in parricidii suspicione gladius cruentatus nouissima probatio debet esse non sola ignoscite magnorum periculorum metus ignoscite humana discrimina defensionem iuuenis lacrimis primum gemituque prosequimur perdidit infelix patrem perdidit et caecitas illum senem cuius oscula cuius amplexum imponebat uulneribus oculorum cui praestabat caecus ut uiueret misera ignorantia misera debilitas quod te nouerca non sic potius decipere maluit ut biberes uenenum facinus est iudices comparationem fieri utri credibilius sit parricidium idem uos putatis efficere noctium merita et affectus osculis blanditiisque quaesitos quod natalium pignorumque reuerentias nullas ego facilius perire crediderim quam corporum caritates et licet matrimoniis paulatim reuerentia grauitatis accedat possunt tamen distrahi facilitate quae coeunt uxor est quam iungit quam diducit utilitas cuius haec sola reuerentia est quod uidetur inuenta causa liberorum aspicimus matrimoniorum singula momenta rixantia mutant cotidie domos et per amplexus lectulosque discurrunt placet etiam post liberos alius maritus et unde deprehendas omnium scelerum facilitatem possunt non amare uiuentes quid si huic uxoriae uilitati nouercale nomen adiungas mulieri quae post liberos inducitur matrimonii non contingit tota reuerentia quanto alios praestat affectus diligere uitae lucis auctorem liberi ac parentis non alius mihi uidetur affectus quam quo rerum natura quo mundus ipse constrictus est quisquamne mortalium confodiet illud sacrum uenerandumque corpus quod potest ex ignibus rapi pro quo bene consumuntur oculi non inuenio iudices quemadmodum possit esse citra liberos salua reuerentia non est difficile ut maritum uxor occidat si non est difficilius ut filius patrem non est iudices quod putetis inter mulierem et uirum de scelere quaeri neque est quod se nouerca sexus occasione tueatur maior est caecitatis infirmitas sunt et feminis ad scelera uires cum habent causas uirorum quin immo si interroges facilius haec pectora metus odium ira corrumpunt et quoniam non habent roboris tantum unde uitia mentium uincant plerumque facinus infirmitate fecerunt sane tamen illis sceleribus sufficere non possint quae discursum quae exigunt laborem quod uero tam muliebre possis inuenire facinus quam occidere hominem iuxta te iacentem aggredi senem qui se tuis crediderit amplexibus cuius somnos ipsa disponas ipsa custodias omnis alius percussor deprehendi potest antequam feriat uxor non sentitur nisi dum occidit non est iudices incredibile ut occiderit mulier hominem quem dicitur potuisse caecus occidere facinus est iudices si caecos habere non credimus nisi necessitatis innocentiam prima est infirmitas caecitatis ut nolit fallitur quisquis hanc calamitatem non animorum putat esse sed corporum totius hominis debilitas est oculos perdidisse et si diligenter actus intuearis humanos ministeria luminum sumus caecus non irascitur non odit non concupiscit et cum corpora nostra uigorem de luminibus accipiant pereunt cum suis uitia causis en ad quod erumpant manus quae proxima quaeque tamdiu quaerunt manus quae sua quoque ministeria non explicant audebit quicquam corpus illud quod ad singulos sibi uidetur decidere motus cui quicquid ante se est donec exploretur abruptum est facinus admittet in quo nihil ipse facturus est facinus quod totum credat alio quid si caecitas sit quam fecerint ignes nemo in incendio solos ex homine perdit oculos tunc facies sentit incendium cum ambusti defecere gressus cum opponi non possunt pro oculis manus et ad lumina nostra flammas omnium membrorum uulneribus admittimus caecum uel hoc faciet innocentem quod licet uiribus licet sufficiat audacia non habet persuasionem hominis qui possit imponere nefas est iudices hunc iuuenem reliquarum debilitatium ratione defendi quam incredibile est ut occiderit patrem qui pati non potuit ut perderet rogo quid opus gladio quid ueneno parricidae quantulum fuit potius seruare matrem rapiatur ex parentibus illa infirmior illa peritura parricidium sic facere potuisti ut optimus filius uidereris quantum deinde putatis impatientissimis affectibus accessisse post caecitatem carior est pater cum in locum successit oculorum et tunc est infinita pietas cum in illa debeas amare quod feceris quid dicitis iudices transferet in facinus hunc caecitatis suae iuuenis fauorem ad quem cotidie laudatura ciuitas coit cui assident omnes liberi omnes parentes faciet se pariter pietatis et sceleris exemplum facilius est ut occidas patrem a quo sis ipse seruatus nullius umquam iudices parricidii magis debuistis excutere causas cupiditas inquit iuuenem egit in facinus hoc si credibile si uerum est debet uideri mulier heres maritum an patrem caecus exheredatus occiderit habeant sane iudices hanc nefariae cupiditatis festinationem quos uitiorum ardor quos cotidie luxuria praecipitat quo caeco hereditatem uel innocenti oculi sunt oculi per quos paupertatem ferre non possumus oculi tota nostra luxuria hi nos in omnia cotidie uitia praecipitant mirantur adamant concupiscunt facilius impleas animi satietatem quo per fidem diuitias iuueni apud quem omnium rerum diuersitas perit circumdes licet hanc debilitatem fulgore diuitiis caeco tamen tunc magis cuncta desunt cum contigerunt nec inuenias debilitatem cui magis cum paupertate conueniat homo in honorem parentum excaecatus patrimonio sub patre melius utetur et quod per fidem parricidii genus iuuenis elegit uenenum inquit parauit cur per fidem si sufficit ferro facinus adgreditur cui adhibere conscium cui praestare debeat ministrum cum maius habere possit in gladio parricida secretum an postea iuueni succurrit quid possent facere manus et se circa uenenum deprehensa debilitas collegit in uires nemo iudices nemo nescit quemadmodum possit occidere intellexit iudices nouerca quam incredibile esset ut uideretur caecus parasse uenenum igitur adiecit temptatam se ut illud ipsa porrigeret date per fidem iudices inuenite uerba secreto priuignus et nouerca de parricidio loquuntur ita se non putet uterque temptari quid dicitis iudices nullumne tota domo quod corrumperet aliud parricida pectus inuenit difficilius hoc credas nouercae si te a nullo alio putes impetraturum non ergo iuuenis credit hanc omnia loqui cum patre omnium blanditiarum primum esse sermonem nouercam timeas nec negantem non habet fidem ei credere parricidium quem scias proditurum nisi impetraueris per fidem iudices diligenter attendite criminis diuersitatem temptatam se in parricidii conscientia m mulier affirmat quis uero dubitet numquam hoc priuignum fuisse facturum si habere conscium potuisset alium atqui uenenum iam parauit emit et cum haec ipse facere non potuerit caecus quis est iste cui parricidii tantum instrumenta creduntur cur non idem porrigit seni uel si non potest decipi maritus nisi manibus uxoris cur ante parricidium struitur quam sciat an nouerca promittat nam quod uult uideri promissam sibi partem bonorum non est argumentum nisi et ipsum probatur mulier quae sollicitatur ad facinus quemadmodum sibi consulit ne illam parricida decipiat et probationes prospicere debuit seu factura quod rogabatur seu proditura adde quod neque odit nouercam caecus cui parricidium credit neque hereditate corrumpitur cuius contentus est parte dimidia nemo iudices parricidium faciet quo alius utatur exigo igitur ut istud parricidium caeci tu socia tu conscia manifestius probes quid opus est ut iam uenenum iuuenis habeat potius sermonibus uestris interpone testes fac coram seruis loquatur fac intersint amici fac audiat pater facillimum est caeci decipere secretum utere mulier homine qui se commisit oculis tuis utere membris quae regis manibus quas moues uolo uenenum ipse proferat ipse porrigat uolo te rursus in facinus hortetur uolo plura promittat parricidium caeci deprehendi potest dum tibi fatetur sed inquit inuentus est tenens uenenum exiguum argumentum nouerca de magna facilitate fecisti non accusas caecum sed ostendis homo expositus ad omnem occasionem ad omne ludibrium quem tactus quem proxima quaeque decipiunt quid refert quid in sinu habeat ille quem deprehendere possis qualem relinquas a quo modo nouerca digressa est cuius ordinauit uestes tetigit sinus membra composuit uenenum potest habere sic ut nesciat potest sic ut aliud putet si mehercule uolueris tenebit et palam si iusseris accipiet coram seruulis coram amicis et si uenenum non dices hauriet bibet nullo magis iudices argumento potest innocentia caecitatis intellegi quam quod uidetur deprehensus iuuenis si parricida est et exquiritur hanc saltem sibi praestabit dissimulationem ne teneat uenenum neminem iudices credo mirari quod iuuenis interrogatus cui parasset uerba non habuit non fuit illud patris indignatio non fuit dolor uenenum iuuenis expauit auferunt nobis uocem quae fieri posse non credimus et silentium est admiratio subita miserorum nescit tacere deprehensorum scelerum trepidatio et statim respondet illa cum suo sibi scelere parata defensio tacere facilius est deceptis quam deprehensis quid per fidem facere uultis iuuenem quem de parricidio consulit pater ille seruatus miror hercule non dixisse uolui sum ueneficus sum parricida et inuidiam putarem si confessus esset bene quod nescit iuuenis quemadmodum parricidium neget neque habet illa deprehensorum multa uerba uenenum quod tenet caecus ipsius est si illud excuset sed inquit exheredatus a patre est poteram iudices secretum hoc senis profundumque uocare consilium contra iuuenem tamen esse non debet etiam ut de parricidio crediderit nouercae notum hoc iudices ac uulgare facinus est quod plerumque contra liberos amantur uxores et sequentium matrimoniorum non aliunde quam de damno pietatis affectus est genus infirmissimae seruitutis est senex maritus et uxoriae caritatis ardorem flagrantius frigidis concipimus adfectibus quid quod necesse est inpatientius amet maritus uxorem qui sibi uidetur filium iam perdidisse facillimum est de caeco parricidium credere cum hucusque erraueris ut inquireres uolo scire iudices quid fecerit homo senex qui parricidam filium sciat non culleum parat non illud porrigit uenenum non saltem abdicatione dimittit testamentum tantummodo mutat et parricida sola paupertate punitur rogo quis praecipitat urget adeone non potest fieri idem postero die grauius hoc faciet pater si non praestiterit uxori quid quod hoc ipsum tam placide tam quiete facit quasi captet imponere quid dicitis miserorum parentum affectus exheredaturus filium pater non aduocat propinquos non contrahit amicos nullis lacrimis tabulae nulla uociferatione complentur nescis senex quanta tibi opus sit ratione tabularum exheredas miserabilem parricidam non est iudices quod putetis ideo nullum adiectum ad exheredationem iuuenis elogium quia de scelere constaret nemo umquam ideo non obiecit filio parricidium quia crederetur per fidem iudices duorum inter quos de scelere quaeritur aestimemus mutato testamento proximam noctem iuuenis seu innocens seu parricida est adhuc in suo silentio stupet nec facile dixerim unde maior trepidatio si alienum tenuit an suum uenenum nouerca rem inter manus habet anxiam trepidam nihil est difficilius quam differre gaudium quod scias te non mereri et filio se esse praelatam non est longa persuasio expectat nunc ut iuuenis agat causam postero die ut credulum senem propinqui ut ciuitas uniuersa castiget et se nouerca sensit unius tantum noctis heredem non creditur testamento hominis qui eadem nocte qua filium exheredauit occiditur tractemus nunc iudices ipsius sceleris comparationem caecus ignorat ubi iaceat senex an iam quiescat et quam difficile est ut credat illum qui modo de parricidio suspicatus est dormire patrem tu sentis quando senem uicerit lassitudo curarum caeco quis renuntiat quod diei noctisue secretum aut sitis pariter an una quiescentium fores uallauerit cura seruorum tu facere potes occasionem uxor et domina caeco fortassis ad aliud limen errandum est tibi hoc solum restat ut ferias caecus necesse est quietem patris ipsa corporum electione confundat tu iugulum tu potes pertractare pectus dum amplecteris nobis iterum casus rursus reditus incerta temptanda sunt tibi restat ut statim membra conponas ut quiescas non sufficiunt facinus facturo solae cogitationes et uix tam multa pariter sciretis oculi per fidem iudices ab utro credibilius est occisum senem a nouerca quae prospexit ut et alius possit esse suspectus an a iuuene cuius inuidia periturus est etiam ut illum alius occidat intuemini per fidem iudices procedentem parricidam quos non ista uestigia frangant rumpantque somnos uestigia dura semper errantium quae non ualent suspensis praetemptatisque gressibus librare corpus et quia diu sunt incerta nutantia necesse est grauius premant solum cui crediderunt quanto ex hoc plus accipiat necesse est illa nocturni silentii quies quid quod ambulantis caeci nec manus cessant praemittuntur explorant et adesse se nuntiant illa per quae complexus ueniunt non sit in potestate caeci quin tanto se fateatur strepitu quicquid occurrit nequaquam potest euitare caecitas nisi offensa ut ambulare ut ingredi nocte possimus dies facit quam multa deinde supersunt postquam ad patrem peruentum est exploretur necesse es pariter iacentium prima diuersitas uultus ora tractentur detrahantur uelamenta corporibus quaeratur uulneri locus ita ex duobus neutrum excitat grauior semper dexterae tractatus errantis paulatim deinde admouendus est pectori mucro et ne qua confundatur ignorantia nimium liber ictus praecedat oportet gladium manus unde tantum uirium caeco ut in uno statim ictu mors tota peragatur incertum uulnus sit necesse est cuius impetum non regitis oculi nec possis custodire destinatum ferro locum dum ad colligendum uulneris pondus dexterae redire permittitur utrum deinde iuuenis post uulnus unum continuo fugit et quemadmodum scit an facinus expleuerit an potius expectat ut de parricidio cadaueri credat ecce iterum per eadem incerta redeundum est omnia rursus periculose temptanda quae uenienti fidem uestram iudices ut nobis prosit argumentum criminis nostri caecus si nec uenire nec reuerti sine strepitu potest neque sic occidere potuit ut deciperet nouercam te te hoc loco mulier interrogo quae tam grauis quies ut te mors tam uicina non excitet paruulis noctium turbamur offensis excitant nos exigui plerumque motus uox incerta longinqua et aliquando ipsum silentium illorum sane iuxta te suprema non sentias quos senectus languoresque dissoluunt hominis qui ferro occiditur tumultuatur exitus et similis est repugnanti quid quod necesse est nulla mors inquietior sit quam quae statim tota est nam quod dormiens occisus est non est quod sic aestimetis tamquam per illam quietem transierit in mortem sit aliquid necesse est inter soporem mortemque medium nec potest iungi tanta diuersitas cum sit somnus ipse pars uitae non multum interest quietem nostram ratio uitae rumpat an mortis hominem qui dormiens occiditur ipsa mors excitat sane non habuerit supremam uocem habet utique palpitationes habet motus et quicquid totus lectulus sciat ecquando mulier seni tuo blandius inplicita iacuisti sicine dormis quae modo turbasti totam domum cuius priuignus parricida miser est maritus en ecce uitalibus ruptis in amplexus tuos effunditur cruor et fugiens per uulnus anima agit ante se anhelitus agit crebra suspiria en iterum largus ille sanguis circa tuos duratur artus stringeris deficientium rigore membrorum non moueris non expauescis sed dormis per tot diuersitates non relinquitur quid aliud simulare possit mulier cui necesse est iuxta eum inueniri quem occidit non est iudices quod incredibile putetis ut quis perferat dormientis simulationem nihil est quod facilius humana calliditas possit imitari sic quidam cadauerum expressere pallorem et contra uerbera experimenta telorum mortium pertulere patientiam quanto facilius simulare rem cuius imitationi sufficit clusisse lumina laxasse membra dedisse suspiriis modum et anhelitus neglegenter egisse inter dormientem simulantemque non est nisi conscientia nam quod ad tot uestigia tot manus tot proclamationes in eodem tenore durauit nolite mirari facilius excites dormientem et haec est omnium natura rerum ne quid diutius perferas quam quod imitaris simulare somnum habet et hanc facilitatem quod uidetur similis excitato qui deprehensus est quid hoc esse uis mulier quod te non excitat res qua domus tota turbatur illam seruilis neglegentiae quietem illos sine curis sine adfectibus somnos illos qui non statim promo timore prosiliunt fragor noctis agitauit quantus deinde fremitus discurrentium tota domo prima sunt euigilantium praesidia clamores nec potest quieta res esse noctis auxilium minore strepitu commota es cum excitareris ecce cubiculi uestri fores trepidae festinationis effringuntur inpulsu en lumen super lectulum ingerunt multae manus et ad prostratorum corporum similitudinem cubiculum gemitu uociferatione completur tu iaces et in cadaueris similitudinem usque resoluta es hoc tu quietem putas esse patientia est uestrae iudices aestimandum relinquo prudentiae strepitum quem in cubiculo senis fuisse confessi sunt qui illo potissimum concurrerunt utrum putetis factum conluctatione morientis an a peracta caede referentis gladium mulieris fuisse discursum an hoc quoque inter artes nouercae ut omnibus sceleris sui partibus sensim quieteque dispositis ipsa ad excitandam familiam fecerit strepitum cui hoc solum supererat ut sic inueniretur fragor quo familia excitata est si redeuntis caeci fuit deprehensus iuuenis esset antequam gladium referret ut sciatis iudices neminem fuisse in domo quem non fragor ille confuderit caecus quoque inuentus in limine est sicut solet ultro citroque commeare iuuenis si inter suum patrisque cubiculum facile discurrit quid adhuc in limine facit euasit effugit gladium iam reposuit et quanto facilius est caeco simulare somnos uultum quietis imitari quod per fidem maius subitae confusionis argumentum est quam quod caecus exiluit et stetit grauius necesse est expauescant quibus de sollicitudine sua non renuntiant oculi et cum clusus animus non exit in uisus non habet unde timori suo par sit deprehensus est iuuenis ubi illum destituerat impetus timoris potest neglegere caecitas in cubiculo suo ducem in quo dies omnes cunctasque noctes agit iter quod iam multis offensis multis edidicit erroribus extra limen caecitas est inde error ac tenebrae nihil est innocentius caeco qui nec in scelere deprehensus est nec in dissimulatione proclamat hoc loco iuuenis ut primum inquit me pater fragor domus et uelut tui confudere gemitus iterum tamquam te rapturus exilui tunc primum miser sensi facinus caecitatis steti donec mihi nuntiareris occisus et in illa discurrentium trepidatione tenui miser otium timoris o si numen aliquod paulisper accommodasset oculos primus in cubiculum intrassem patris inuenissem fortassis adhuc aliqua uerba morientis loqui interrogare potuissem tarda et trepida sunt officia seruorum ego te deprehendissem nouerca uigilantem sed inquit gladius caeci cruentatus inuentus est non est iudices caecitatis audacia de parricidio referre gladium et homo cuius paulo ante exquisiti sunt sinus non referret in cubiculum suum ferrum quod non tegere posset non abscondere et tamen cruentatum sciat quis hanc iudices inpudentiam ferat negat caeco surripi potuisse gladium mulier quae se quiete defendit et quanto facilius est somnos decipere miserorum grauior est quies quibus ex lassitudine calamitatium uenit caeco uero facile est etiam uigilanti subripere gladium quemadmodum paratur argumentum quaedam facere non potest neglegentia et facilius est ut caecitatem imitentur oculi gladium cruentatum reponendi hic tantum causas habet qui occidit alieno sentio iudices iamdudum indignari miserrimum iuuenem quod argumentis quod probatione defenditur reddenda sunt maximo uirorum patrocinia tam piae caecitatis et agenda reliqua pars causae admiratione intueri mihi iudices uideor expeditionis illius incredibilem nouamque faciem uadit rapto patre iuuenis per ardentes crescentesque flammas dicturum me putatis ut euadat ut fugiat properat miser ut reuertatur en membra contactu stringuntur ignium pater tamen toto cooperitur amplexu et ardentibus tunc quoque paene luminibus texerunt manus alterius oculos hoc nunc me putatis stupere mirari quod huic iuuenis oneri per medios ignium globos et ruentia tecta sufficit illud est cui uix habere possit mortalitas fidem uisus est sibi fecisse rem facilem quantae dii deaeque pietatis audacia est ire rursus in flammas illo ubi patrem paene perdideris iam non erat illud penates iam non erat domus ubique tamen iuueni uidebatur ardere mater iam miser undique flagrantibus membris cum discurrentem clusisset ignis quod solum supererat uirium genus matrem quaerebat oculis non fuit illud primum ignium perire lumina candentia non protexerunt flagrantem sua membra faciem et oculi quaerentibus matrem manibus arserunt rursus infelix totum tactu perlustrat incendium et unde maximus est conlabentium culminum fragor illo debilitas tamquam inuentura reuocatur solus omnium seruatus est beneficio caecitatis protrahatur iudices si uidetur in medium reus plurimum probationibus adicere debent truces uultus terribilis minaxque facies hic est iudices qui dicitur tota nocte discurrisse hic ille circumspectus hic ille felix parricida recesserunt cuncta debilitatis officia et hominis qui circa genua uestra ducendus est non est qui dirigat gressus non seruuli supersunt non penates respondete per fidem respondete mortales utrum hic patrem occidit an perdidit quid agis infelicissime iuuenis rogandum est neque habes totas preces perit ille uester ambitus uestra miseratio sed nefas est ut reatus iste sentiat debilitatis aduersa nos agedum iuuenis ducimus nostris humeris nostris manibus innitere nos tibi pedes nos accommodamus oculos quid auersaris infelix quid repugnas scimus te non rogare pro uita sed dura miser dura saltem uiue dum uincas decet te hic quoque uirtutium tuarum cumulus decet ut digneris moriturus absolui uir fortis optet praemium quod uolet qui causas uoluntariae mortis in senatu non reddiderit insepultus abiciatur quidam de partu uxoris mathematicum consuluit is respondit uirum fortem futurum qui nasceretur deinde parricidam cum adoleuisset qui erat natus bello patriae fortiter fecit reddit causas uoluntariae mortis pater contradicit positus p c in ea condicione tristissimae sortis ut nec morte dignus sim nisi me parricidam putetis nec praemio nisi innocentem adeoque ludibriis miserrimae diuersitatis necessitatis inplicitus ut impetrandum a uobis habeam odii mei fauorem quaeso praeter omnia quae ante hoc tempus circa nos ordo praedictae ueritatis explicuit attulisse me credatis urgentium malorum probationem de parricidio uenit quod occidere me possum de fato quod mihi non licet mori non solus mathematicus saeculo temporibusque praedixit has manus et ego me parricidium credo facturum plus quam responsum quam sacrae artis triste praesagium est quod mihi sic minatur animus meus non habeo infelix in cogitationibus unde non timeam et facinus quod sibi pro me pietas patris quod singularis innocentia ab rogat sentio patior agnosco ne quis me tamen laborare putet miserae persuasionis errore accipite cur non possim dubitare de fato parricidium credit qui facturus est non timet qui periturus est ante omnia igitur a grauitate publica peto ne pro tota innocentia mea contenti sitis hoc quod uolo mori nec quia uideor contendere cum mathematico uincere necessitates expugnare fatum ideo mihi bene credi putetis et uitam aliud est facinus non esse facturum aliud mori uelle ne facias quin immo si qua est fides hoc quod uos constantiam putatis infirmitas est quod ad suprema confugio animum meum noui nouissima uictae mentis integritas est in mea potestate breui non habebo nec mortem fidem uestram p c ne quid amplius de misera pietate speretis qui mori uolo ne parricidium admittam non inuenio quemadmodum illud possim non facere uicturus nam quod ad patrem pertinet qui me retinet uiuere nolentem non miror quod adhuc recenti gloriae nostrae gaudio stupet et in opera mea totus oculis animoque conuersus parricidam non uidet per uirum fortem hic est animus quo me quamuis denuntiatum praedictumque seruauit et cum incertis adhuc dubiisque uirtutibus praestiterit ut uiuerem praestat meritis actisque ne moriar nunc ille quod pietate quod uideor istius perire reuerentia uocat parricidium suum et in orbitate quam facere sibi uidetur non remedium meum sed suum spectat adfectum filium qui uult mori ne parricida sit aliter sibi uidetur remunerare non posse quam ut ipse moriatur merito prorsus merito miserum senem tristes sollicitudines et praescii metus ad mathematicum et responsa miserunt debui uir fortis nuntiari parricida praedici siue enim miserae coniugis prodigiosa fecunditas tumultuosis pulsibus maritales inquietauit amplexus seu per anxias noctes dirosque somnos feralibus senex imaginibus agitatus dicitur ad notissimum sacrae artis antistitem non spes non auida uota sed suspiria metus et praesagum magni nescio cuius incerti detulisse pallorem quid aliud hoc esse uultis p c quam primam fatalis instinctus necessitatem de partu uxoris non potuit non interrogare deinde non credidit referam nunc p c cuius artis cuius fuisse dicatur auctoritatis quem putauit adeundum qui sic timebat homo qui quod certum habeo plurimis meruerat experimentis ut ad illum uelut ad oracula deorum plenumque sacro spiritu pectus hominum sollicitudines metusque confugerent dicitur inspecta totius ratione caeli digestis sideribus in numeros ad publici priuatique fati stupuisse conspectum et tanta prosperorum tristiumque congerie magis ipso consultore perterritus diu non commississe uerbis quod uidebat sed o uirum grauitatis antiquae dignumque cui se fatorum arcana nudarent cum partus de quo quaerebatur multa praestaret propiora prospera laetos incipientes annos non fuit contentus meliora praedicere et quae certissima est uera proferentium fides quicquid deprehenderat protulit in medium et proclamauit futurum uirum fortem deinde parricidam quis umquam p c fiducia maiore respondit cum summum facinus denuntiaret ante se dixit probaturum fecerat profecto p c interrogando mathematicum pater rem non educaturi si quid tristius conperisset nisi hoc primum de fato fuisset ut uiuerem sed nec mathematici fides circa momentum aliquod ne que cessauit ordine m non numerus fefellit non sexus in partu non iuuenta non robur illa quoque quae uelut extrinsecus consentiebant adfuere response bellum hostis acies ad illam ipsam qua fortiter facere poteramus aetatem pater uero periculi sui denuntiatione non territus arma mihi pro tristis necessitas arma ipse circumdedit et suis ad pugnam manibus aptauit tamquam mathematico iam credidisset quis miretur quod responsum non contempserit dum sperabat ut fortiter facerem mori me non uult et iam non superest nisi parricidium o mors laudanda fortibus expetenda miseris non recusanda felicibus quantum te quaesiuimus in bello tuli enim deos testor in aciem tuli non uirium iactationem non gloriae cupiditatem sed ut patriae praestaret aliquid uilitas mei ut hunc mihi deploratum spiritum hoc destinatum damnatumque corpus publicarum utilitatium usus absumeret ibi primum miser didici quam multa nescientes quam multa faceremus inuiti in medios hostium globos perditus pugnator exilui cessit acies densissima quaeque certamina solus inuasi resistere nemo sustinuit obuiis ictibus membra nudaui et ad incurrens ubique ferrum uitalia parata circumtuli uacua circa me tela ceciderunt miserum me deceptae cogitationis euentu fortiter feci dum mereor occidi recedite gratulationes abite laudantes non circumeo templa non reddo uota numinibus ad parricidium ueni quem ego paulo ante passus sum miserae conscientiae pudorem ad patrem arma non rettuli timui quin immo ne mihi dum reuertor occurreret ne in oscula mea plenasque adhuc uictricibus telis manus incauto rueret amplexu quam tunc inter ceteras exclamationes deducentis exercitus uocem quod circumstantis populi murmur excepi magnum felicemque iuuenem si subito moreretur adiuuate dii pariter atque homines dum perire concupisco dum uolo miseremini ne hunc ardorem fugientis animae dilatione laxetis proclamo testor in nouissimo fati stamus abrupto prope est ut occidat patrem parricida praedictus cum est mori paratus quid me pater adhuc detines quid moraris abeuntem melius quidem fuerat hunc spiritum aut in ipsa maternorum uiscerum sede comprimere aut ut primum contactu suo caelum terrasque polluerit festinata morte dimittere sane tamen caritas patriae priuatos uicerit metus et in honorem uirtutum scelera nutrita sint quicquid est propter quod educari me tanti fuit explicitum peractumque est restat una pars fati ultimum solumque facinus frustra me consolaris aequanimitate patientiae tuae non idem utriusque nostrum discrimen agitur tu mori periclitaris ego patrem inuitus occidere hoc primum itaque excuso uobis p c quod praemium peto satis sit hactenus uiri fortis nomen agnoscere hucusque auctoritatem sacrae legis attingere ut illam in aduocationem sacrae mortis adducam relaturum me putatis illa optionum uerba sollemnia non capere magnorum pretia meritorum solas aequitates tanta remunerandum benignitate quod fortiter fecit aliquis quanta sollicitaretis ut faceret nemini umquam minus soluendo ciuitas fuit praestiti post quod mori continuo deberem sed securi estote de auiditate summae potestatis illud infinitum illud immodicum quod nobis uoluerunt licere leges intra se consumit ille qui morit ur titulos imagines honores seruate uicturis mihi praestate salutem patris innocentiam meam temporum pudorem quaeso ne mihi ideo praemium negetis quia fortassis et hoc debeatis odisse quod fortiter feci extra inuidiam est optio cum id exigam quod inpetrare potuissem etiam antequam fortiter facerem nam quod obiter optionis reddo rationem quaeso ne quis ideo me parum aut praemio fidere credat aut causis quia utriusque iuris miscui preces ignoscite ardori perire cupientis quod pariter inploro quae singula sufficere potuissent fidem quin immo uestram si qua adhuc lex est quae adiuuare possit mori uolentem commodate conferte est quod in utriusque iuris auctoritati est quod in mea morte tribuatis praestate causis ut moriar praemio ut sepeliar sentio p c hoc primum ab adfectibus publicis petendum ne quis ideo mori me uelle non credat quia potius ad causas ac uerba confugi quia a uobis malui petere quicquid ab his potui manibus accipere merui fateor malignas interpretationes uir fortis ut morerer a bello reuersus arma posui populi fauorem gaudia ciuitatis intraui sed siue hoc est sepulturae suae magna reuerentia pessimeque additae pectoribus humanis infirmitatis ut esset quod timeret qui non timet mortem seu decuit innocentiae amore pereuntem tranquillitas magna pereundi ignoscite quaeso cunctationi patientiae morae si me continuo occidissem tamquam parricida moriebar neque est p c quod excludi praemium putetis contradictione patris eximus per magnorum operum reuerentiam de necessitate parendi et aut interim nobis magna uenit contra nominis huius potentiam de uirtutum fauore libertas aut obsequia peracta demum optione repetemus non est quod uos resistentis moueat auctoritas neminem inuenias mori uolentem qui non habeat aliquem uetantem ille cui praesto non sunt pignera caritatis lacrimis tamen audientium et consolationibus et promptissima semper exhortatione retinetur parentibus uero circa liberos unus adfectus est fauere uitae timere mortem non habent patientiam nec iustae orbitatis et inter supplicia nemo poenasque omnes tamen illis innocentes omnes miseri sumus ego p c communem hanc impatientiam senis accendo pietate reuerentia fieri non potest ut se mori debere persuadeat patri filius propter quem se uidetur occidere hactenus leges hactenus merita uirtutum ueniamus ad necessitates mori uolo ita ut non reddidi causas ita non ex hac destinatione sentitis quicquid dici potest quicquid dici non potest uiderit quid nos hucusque protulerit hinc incipit ratio quod uolo fingite unum ex populo turbaque petere ius supremorum non debet hoc uetari quotiens habet causas non potest quotiens non habet scilicet enim uerendum est ne ad hoc inconsulte ne temere leuitas humana prosiliat et credibile est ut quicquid apud hominem pro uita dici potest ipsa sibi uita non dixerit abite gratulationes silete blanditiae quotiens iam putatis noluisse me mori primum hoc maximumque pro incolumitate hominis natura commenta est ut periremus inuiti et contra tot aduersos casus patientiae nobis aequanimitate succurreret inde est quod inter luctus et desperationes foeda uiuacitate duramus an uos me mouere non creditis quod iuuenis sum quod modo uitae uoluptates modo gaudia lucis ingressus sum quantopere mihi blanditur quod publicis ex acie reportatus umeris laetitiam ciuitatis impleui quotiens mehercule haec uulnera et rorantia hostili cruore arma conspexi animum supra necessitates erigo supra fatum pono sed omnia mihi iam discussa consumpta sunt et honeste pereundi ratione uicta cesserunt quid mihi amplius cum corpore quod oderunt oculi sui cum quo cotidie properans anima rixatur non sunt mea membra quae possim uelut hostis alicuius lacerare confodere homini qui semel renuntiauit rebus humanis non redditur uita sed tempus et ipsa cupiditas ratioque pereundi hoc ipso quo uetamur adcrescit felicior mehercules qui moritur antequam debeat antequam uelit paene sero renuntiat uitae quisquis sic ad exitum peruenit ut hoc illum facere nemo miretur ei tantum debet mors negari de quo non sufficit hoc poenae genus ut ipse se potius occidat nam quod lex iussit ut moriturus redderet causas quod insepultum uoluit abici si sic properasset erumpere ut non nuntiaret hoc prius non fateretur fallitur quisquis ideo factum putat ut teneremur in uita illa uero non timet pereundi temeritatem nec secretum doloris alieni libenter inquirit sciebat illos non aliter ausuros proferre causas quos sceleris conscientia quos maioris cruciatus metus in suprema compelleret igitur ne supplicia properato lucrarentur obitu rursus in poenam nocentis insepulti corporis reuocauit iniuria lex placida mitis causas mortis reddi uoluit non aestimari possum igitur p c publica quadam uoce generis humani respondere quaerentibus causas mortis interrogatus at ego difficilius redderem uitae quid iuuat o misera mortalitas animam per tot annos etiam si natura patiatur per infinita temporum spatia tristissimo corporis retinere complexu si cuncta gaudia nostra si uoluptates et quaecumque ex hac uniuersitate mundi uel sollicitant aspectu uel blandiuntur usu diligenter excutias tota uita hominis unus est dies humiles prorsus abiectaeque mentes quas non implent haec eadem semperque redeuntia at qui honestis operatus artibus sciat quis finis bonorum quae uera felicitas numquam sibi uidebitur praematura morte periturus et lucis causas ad animum mentemque referentium neminem cotidie uita non satiat relaturum nunc me putatis quanto plura sint in hac aeui breuitate fugienda comparaturum gaudiis prosperis metus calamitates illa illa aestimemus propter quae fatigamus uotis deos propter quae breuem querimur aetatem nempe sunt uanitas cupido luxuria libido non pudet propter haec ferre debilitates luctus spatia morborum et cum liceat euadere malle pati finge tibi uelut ipsam proclamare naturam receptus es in hoc pulcherrimum mundi rerumque consortium et per succedentium uices in ordinem mortalitatis natus bona nostra uidisti admitte posteros cede uenientibus nescis te quanto diutius uixeris tanto magis impatientem perire quantumlibet prorogentur tempora iungantur aetates quandoque tamen non potest non exitu perire miseri qui moritur inuitus miraris quod suprema mea ipse praecipitem numquid enim non hoc agunt singuli dies omnis nos hora per tacitos fallentesque cursus adplicat fato et in hac turpissima perpetuitatis cogitatione districti per exigua festinantis aeui momenta praemorimur faciamus potius de fine remedium de necessitate solacium exeamus sponte consilio pleni securitatis gratias agentes solus uixit quoad uoluit qui mori mauult indulgete quaeso saeuae tristesque causae indulgete uirtutes ut mori tamquam magno animo uelim ita non sufficit ad maturandos exitus quod fortiter feci infirmae prorsus terrenaeque mentis est ut numeretis annos ego quae felicissima uel lassitudo uel satietas est uirtute consenui quid adhuc inter accidentia fragilesque casus ago homo receptus in publicas gratulationes praesentiae humilitate decresco minores fiant necesse est diuturnitate quorum initia confirmauere successus cum iam nec operibus nec felicitati possit accedere cum fortuna ruere dementia est et aetatem trahere pereuntem nullos ego senes degere turpius puto quam qui fortissimi fuerunt uultis expectem ut putres artus foedet pudenda canities ut sanguine membra uacuata uix nitantur ad gressus ut hae laudatae manus nec ad cotidianae uitae ministeria sufficiant quam miserum quam deforme est meminisse quod fueris referre cicatricum tuarum redundationes et frigidam praeteritorum memoriam cum iam fidem membra non habeant supra sua facta rideri festinato exire de saeculo debeo dum alacre corpus dum spiritus uiget dum teneor dum desideror et hoc uolo deberi manibus meis animo meo fauete dii pariter atque homines mortem uir fortis inueni est haec communis mihi cum multis fortasse causa sed ueniamus ad meam si mihi mathematicus denuntiasset damna membrorum grauem corporis perpetuumque languorem ignosceres tanta mala uel incerta fugienti plus est quod expauesco quod timeo minatus est mihi manus meas meus animus nullumque uoluit esse momentum quo securus intrepidusque requiescerem iussus sum uitam per anhelitus metusque consumere quis inter haec spei quis consolationis est locus mori debeo tamquam nocens si mathematicus uerum dixit tamquam miser si mentitus est quid quod me futurum dixit parricidam en quem mittamus in experimentum cui credamus placet potius futurorum incerta m tractare ratione m quam ad diuersas persuasiones et ad loquacissima humanorum pectorum ingenia uariari s parricidium dictus sum facturus si possum post hoc uiuere non sum innocens etiamsi non fecero interrogare mehercules hoc loco libet uos omnes liberi omnes parentes quem mihi post hanc denuntiationem adsignetis animum homo sum cuius corpus iratum fortasse saeculo numen uelut aptissimam facinori uidetur elegisse materiam cui in primis continuo natalibus adsignata est uirtus pariter et facinus omnium incredibilium diuersorumque pariter capax omnibus difficultatibus nouitatibusque sufficiens sceleribus miser et sine morte sua nocens in quo debeatis ipsas quoque odisse uirtutes nescioquae me prodigiosa feritas in patrem uelut telum aliquod casurumque pondus librat inpingit facinus me manet quod contra fidem est quod profuturum mihi negatur ut nolim cuius non tempus non locus non causa praedicitur an mori debeam uos aestimabitis non debui nasci sentit pater quanta sit praedicti sceleris inmanitas et ideo temptat efficere ut mathematicam artem non putetis ac modo contendit non esse fatum et cuncta casu fortuitoque decurrere modo etiam ut prouidentia regantur non posse tamen humana scientia deprehendi dum utrumque colligo interim apud grauitatem uestram depono sensisse aliquid etiam patrem cum metuit ego mathematicum probaui dixisse uerum ille cre di dit esse dicturum casune tibi pater haec diuersitas uidetur in corpus unum dissentientibus solidata primordiis ut summo uertice locatus igneus uigor cuncta grauia calidi spiritus ardore suspenderet profundus umor ad ima demersus unde cotidie superpositi caloris alimenta traherentur terrenum pondus in medio quanto superne spiritu tanta penitus inanitate subnixum librata mole consideret ut saeculorum infinita series per adsiduas temporum uices sua lege festinet quid haec fulgentium siderum ueneranda facies quod quaedam uelut infixa ac cohaerentia perpetua semelque capta sede conlucent alia toto sparsa caelo uagos cursus certis emetiuntur erroribus ista credis passim fortuitoque disposita rogo quid melius ratio fecisset deus haec deus fabricator operis immensi ex illa rudi primaque caligine protracta posuit in uultum digessit in partes postquam dederat uniuersitati parem dignamque faciem spiritum desuper quo pariter omnia animarentur inmisit inde est quod quidquid nascitur consociata numinis proprietate signatur et in totam aeui sui breuitatem conpositum firmatumque sic accipit futura quasi uitam haec credo pater terrori primis fuisse mortalibus mox admirationem consumpta nouitate meruisse paulatim deinde hoc quod stupemus animus ausus diligenter adtendere in arcana naturae sacrum misit ingenium et ex adsiduis obseruationibus notisque redeuntibus latentium ratione collecta peruenit ad causas miraris fatum hominis posse praedici defectiones siderum laboresque narrantur nuntiantur origo tempestatum lassitudo uentorum quod sidus immodicos solis ardores quod seueras minetur hiemes quid significent sparsi longius crines quid ardentius solito iubar quid excussa flamma sideribus non inuenio quid esse possit certius uerae artis ingenium quam dicere quid futurum sit fieri deinde quod dixerit quod si esse artem mathematicam probant natura ratio experimenta pater quoque qui credidit consulendum superest ut ostendamus uerum dixisse de futuris quem de praeteritis non possumus probare mentitum accipite primam certissimae scientiae probationem homo qui de partu consulebatur non confudit turbauitque responsum nec per uarias ambages indeprehensibilem sparsit errorem nihil ita locutus est ut illud audientium interpretatio traheret dirigeretque quo mallet atquin in eo tota ratio fallendi est non dare consulentibus quod deposcant sed caligine magnaque promissorum uanitate suspensos sic dimittere ut quicquid casus attulerit putent esse praedictum an scilicet haec fuerit ratio fingendi quod dicebat usitata communia quae futurus pater facile crederet libenter audiret fortiter inquit faciet filius tuus rogo ubi magis desinit qui mentitur sed quibus ille dii deaeque signis quibus impletus est notis qui de parricida dissimulare non potuit cum quaereret pater artem tantum mirari me pater putas ego miror animum stupeo constantiam erit inquit uir fortis et parricida rogo quae ratio fallendi est ea a dicere propter quae nec prioribus debeat credi in parricidio quod prospiciebat mathematicus haec sola ratio fuit mendacii ne praediceretur fero tamen ut quis in aliis consultationibus decipi possit at errare de futuro parricida non magis mathematicus potest quam pater interrogare omnes sicuti apud sacrae artis antistites satis constat animae proprietates et futuras mentium corporumque formas ex illorum siderum qualitate quibus in ortu suo cuncta gignuntur accipiunt aliquis uagi numinis errore perstrictus est uitam transiget ille discursibus placida conceptum stella signauit erit modesta lenitate conspicuus ardens nascentis horam sidus accendit uiribus pariter moribusque flagrabit languido iam uergentis in procliue mundi hebescentibus tardior membris similis senectae iuuenta pigrescet iam si cui principalium deorum fulgor inluxerit in populi consurget imperium credo mehercules in illum natalem monstri mei diem iratorum numinum conspirasse uiolentiam sedemque prodigiosi spiritus conlato pariter igne pressisse si uerum est post uetusta saecula et innumerabiles annos reddi rursus aliis corporibus animas fortassis in me renatus sit aliquis ex illis quorum scelere uiolatus dies mundum subito mutauit quos per maria terrasque fugientes furiales faces et ultricum dearum terror agitauit necesse est et maiores notas uentura praemittant quae non temere nascuntur sic futuras tempestates pelagi fragor et conscium nemorum murmur enuntiat sic periturorum fata populorum ardentes caelo faces et crinita siderum flamma praecurrit praedicebar bello monstrabar armis agebat ante se uentura feritas publicas calamitates et omnium malorum consummatione parricida ponebar at si nunc ista putet aliquis fortuito non arte sentiri possit fortasse casu euenire quod futurum sit non potest casu fieri quod praedictum est ecquando umquam pater explicuit manifestius ullius fati necessitatem totus ordo responsi uir inquit nascetur euenit educabitur quamuis praedictus sit accidit perueniet ad iuuentae robur adoleui uiribus erit conspicuus eminui aderunt bella uenerunt ibit in aciem te uolente misisti fortiter faciet feci erit parricida si uixero si pater tamen secretae profundaeque artis ratio reddenda est nonne habere tibi grande consortium praedicti uidetur ipsa diuersitas uirum fortem dixit et parricidam uicina sunt haec etiam ut dissimilia paria uiribus etiam ut mente dissentiant quid enim me aliud notabilem fecit in bello quam quod non parco caedibus cruore non satior exultans super stratorum corporum strages palpitantibus adhuc cadaueribus alacer insisto uirtutis sunt ista cum hostis contigit pax est quae nos deprehendit et cum iusta grassandi materia consumpta est in facinus necesse est otiosus ardor erumpat ecce iam rei publicae praebita est quies mihi tamen plurimum est cum gladio meo totis diebus tracto ferrum ad arma respicio tela mea laudo admiror adloquor crede pater et parricidium tam facile est quam fortiter facere cum utrumque de fato est sed quousque ratione colligam quod exitu iam probatum est quod nullis mathematicus dixit ambagibus nullis dissimulari artibus potest partem responsi futuram in alio opere iam uidisti et quod praecipue torquet animum fides sceleris uirtus fuit explicata est auctoritas responsi cum de duobus praedictis unum factum est nec possis de ueritate dubitare quotiens cum incertis experimenta consentiunt in responso cui cuncta cesserunt fieri non potest ut hoc solum falsum sit quod nouissimum est non potest inquit fieri parricidium uis mirer pater si non creditur futurum quod etiam cum factum est uix creditur falleris si aduersus praedictas necessitates sufficere credis quod ego bonus filius sum quod tu optimus pater tu non mereris scire credo ego utique nolle me scire quid est ergo fatum nisi quod fit et non habet causas quemadmodum ergo inquit istud uitari potest si fieri necesse est scilicet hac sola ratione ut mors inter facinus hominemque ponatur uincitur pater fatum si resistas uincit si contempseris ago quin immo gratias hoc solo nomine crudelissimis fatis quod maximum facinus non in prima aeui mei parte posuerunt quod praemissae sunt ante uirtutes magnorumque operum prior ordo defluxit potest puto caueri parricidium quod et praedicitur et nouissimum est fingamus pater mathematicum de hac sola uitae meae parte mentitum quid tanti est ut credam ista et uiuam occidi non potest pater sed quid refert si difficultas ista non est salua animo meo excedit omnem calamitatem innocentiae suae non credere diebus ac noctibus timere suspectum habere animum suum calumniari manus incausare uisus et parricidalem agere cogitationem maior mihi ratio moriendi est si parricidium fieri non potest et ego me credo facturum quem tu mihi pater imperas laborem quam asperam exigis patientiam horreo oscula tua ne seniles artus nimium grauis amplexus elidat non sustineo eosdem expetere conuictus ne quos porrexerim cibos uenena fiant timeo eiusdem peregrinationis adire comitatum omne fugio secretum ne quid fortuna ne quid afferat casus quousque timebitur animus mors mihi praestare potest ne parricidium faciam mors ut uidear nec fuisse facturus sed me infelicem quam multa sunt quae timere debeam etiam citra animum meum unde scio an expulsum me repente sensibus meis aliqua magni discriminis imago raptura sit prosilibo fortasse tamquam sequor classici uocantis instinctum tamquam me ruentis patriae fragor et uociferatio captae ciuitatis exciuerit me sane custodire possum sed unde scio quid adferat nox casus error mathematicus hoc non futurum dixit ut uellem sed ut occiderem tu quoque pater quanto grauiores passurus es ex ipsa dissimulatione cruciatus felicius illud prorsus est palam odisse quem timeas cum bene in osculis meis amplexibusque requiescas subeat necesse est tacitas cogitationes praedicti periculi metus et licet componatur ad fortem superbamque constantiam naturalis tamen hominis infirmitas potest tam percussorem timere quam mortem explica nos pater tam misero tristique conplexu et longissimas sollicitudines breui recide patientia minus indignum est ut moriar si innocens futurus sum quam ut uiuam si parricida denuntio tibi pater et de suprema necessitate confiteor iam non sunt meae potestatis hae manus non regere dexteram non retinere sufficio uenit ille nescioquis ardor non sentio non intuentur oculi tunc omnia incipio scire cum gesta sunt quid tu me lacertorum uiriumque beneficio strauisse nuper hostes putas quantum dicuntur narrasse captiui nescio quem in me monstruosi uultus horruere conspectum non tela iaciebam non iaculabar ictus furialibus miser facibus ardebam et pectus istud non lorica non ferrum sed diri serpentium clauserant nexus non fuit illud pugna non acies in bello parricida uincebam excesserunt opera mea humanarum uirium mediocritatem quicquid factum est rabies insania fuit praedico testor non ego parricidium faciam non ego fortiter feci quod si ulla ratione casuue effici potest ut praedicta non fiant fidem uestram p c ut mihi potius innocentia quam fato debeatur ego dicar expugnasse constitutionem fregisse uincula necessitatis mea pietas mea laudetur integritas dii non sinant ut inter me responsumque decernat exitus mathematicum uincere malo quam reprehendere quid nunc agam p c quemadmodum me uir fortis ad preces quemadmodum parricida componam dicam miseremini dicam succurrite sic rogari contra mortem solet nouo mihi inauditoque opus est ambitu malorum nisi morior periclitor ideo uideor causas reddidisse ut contradiceret pater et si bene noui malignas interpretationes non exitum captasse dicar sed excusationem explicate per fidem miseri pudoris aestum numquam uidebitur mori uoluisse parricida si uixerit ad tua nunc genua porrigo optime pater has si uis tantum fortes manus per ego si fas est quicquid feci per hanc ipsam mei caritatem qua me nondum timere coepisti miserere filium pietate pereuntem ne uelis exitum facere parricidae praesta mihi patientiam qua me modo bello credidisti finge nos in ipso prosperi martis cecidisse conplexu confectumque magnis uulneribus cadauer adferri relinquo tibi pro me omnes liberos omnes parentes hunc quo nos retinere uoluisses in suprema mea transfer adfectum tuis manibus compone corpus exstrue rogos funeri iusta persolue deinde cum iam nouissimis osculis supremoque discedens satiatus fueris amplexu tunc te fas st sublatis ad caelum manibus proclamare mathematice mentitus es reddidimus causas peregimus preces reliqua uos manus uos adiuuate ciues non ut liceat mihi mori licet istud etiam ut negetis uir fortis commendo uobis exitum meum si non continuo letale uulnus inpressero si non cum sanguine totam animam properans ictus egesserit adiuuate dexteram deprimite telum et ante omnia detinete patrem nescio quam longe manum sparsurus sit fugientis animae dolor quo cadat extractus mucro uisceribus in quem se collabentis corporis ruina praecipitet uultis scire quantum debeam timere uicturus metuo ne patrem dum morior occidam liberi parentes in egestate aut alant aut uinciantur quidam duos filio habebat frugi et luxuriosum peregre profecti sunt capti a piratis luxuriosus languere coepit ambo de redemptione scripserunt pater uniuersis bonis in n ummum redactis profectus est dixerunt illi praedones non attulisse illum nisi unius pretium et eligeret utrum uellet aegrum redemit qui dum reuertitur mortuus est alter ruptis uinculis fugit alimenta poscitur contradicit quamuis iudices in tanta malorum continuatione iam poteram nihil ex accidentium meorum nouitate mirari nullumque mihi reliquerint inpatientiae genus aduersa quae de solaciis remediisque creuerunt confiteor tamen hoc solum me prospicere nullo metu nulla tristium recordatione potuisse ut post piratas orbitatem famem hinc quoque calamitatibus nostris pondus accederet quod reuersus est filius meus uiuebam miser ut hunc uiderem solaque superstitis expectatione suspensus auidissimam moriendi cupiditatem contentiosa mendicitate fallebam pudet persuasionis redisse se iuuenis adfirmat ut uindicaretur morte fratris ut patris orbitate gauderet nec intellegit maiorem se factis meis auctoritatem hac indignatione conferre nunc magis sentio quantum facinus fuerit aegrum non redimere queritur se relictum qui potuit euadere utcumque igitur iudices poteram redemptionis illius reddere de praesenti iuuenis impietate rationem et mihi crudelitas ista praestabat ut filium uiderer elegisse meliorem non utor tamen occasionis huius inuidia nec quicquid miserae pietatis inpatientia feci querela malo defendere ego uero tunc non mores liberorum mentesque tractaui nec mihi in illa tristissima condicione succurrit de conparatione consilium sola quid facerem necessitas sola iuuenum meorum aduersa suaserunt ex duobus liberis neutrum magis amat qui redimit aegrum illud plane iudices ultra omnem malorum meorum fateor esse tristitiam quod hac asperitate iuuenis hoc inopiae squalorisque despectu famam optimi fratris incessit hominem qui piraticum carcerem qui praedonum uincla discusserat decuerat ne uoluisset aliter reuerti ex quo se nobis tanto uirium labore restituit poterat eius quoque admirationem mereri qui pretio paulo ante cessisset dii immortales quam laudem quem gloriae fauorem inpleuerat si pasceret patrem qui redemerat fratrem relaturus uobis iudices ordinem hic malorum meorum et euentum quem nemo tam crudelis nemo tam saeuus audiet ut me non pascat hunc ante omnia qui se queritur in fratris comparatione damnatum secreti doloris indignatione conuenio quid agis impotens superbe tu nescis utrum fuerim redempturus ex duobus sanis ex duobus aegris habui enim iudices filios diuersissima mentium corporumque qualitate compositos et sicut mox probauit saeua captiuitas in totam dissimilitudinem uitae quoque genere diductos hic namque robustus ac patiens non molliri prosperis facile non accidentibus frangi et quem de uoluptatium gaudiorumque contemptu scires parem quandoque fortuitis traxerat ex firmitate mentis magnam protinus et in membra constantiam ille uero pariter in laetitiam metusque resolutus alienus a curis sollicitudinibus impar delicatus impatiens et iam similis aegro sed apud patris affectus haec ipsa liberos dissimilitudo iungebat et erat quaedam in inaequalitate caritatis aequalitas quod hunc serie laudatumque semper illum iam quadam miseratione diligerem quid profuit indiuidua pietas erat etiam me nolente manifestum utrius magis colloquiis magis laetarer aspectu uelit nolit iudices ipsa quoque querela iuuenis quid de patris fateatur animo probat irasci quod non sit fratri praelatus aegro impatientia est hominis qui magis ametur accipite iudices maiorem pietatis aequae probationem filium nec peregre dimissurus elegi iunxi fratrum artauique comitatum et utroque patris latere nudato uisus sum mihi magis habiturus utrumque mecum si pariter essent hanc apud me iuuenum aequalitatem etiam in calamitatibus fortuna seruauit uterque captus est ambo de redemptione scripserunt dissimules licet iterum tamen et inter aduersa persuasionem carioris inuenio in captiuitate communi puto minus sperauit ille de patre qui languere coepit tu mihi nunc impotentissime iuuenis tu quaeso responde quid aliud facere debuerit pater duos redempturus cunctas facultates in pretia collegi rus seruulos penates et omnia uiliora properantius festinatione perdentis addixi et ultra quam non potest excogitare summus adfectus nihil senectuti meae nihil dubiis casibus pro inconsulta pietas nihil neque illis reseruaui quos redemissem quantum iudices ad piratas tulerim scire potestis ex hac fame fuerit pretium licet exiguum paruumque dum totum fingite quamlibet diuitem quamlibet pauperem patrem nemo umquam plus pro liberis dedit quam qui sibi nihil reliquit utrumne igitur iudices nemo mortalium habet pretium plurium liberorum an piraticae feritatis ingenium est in captiuorum taxatione solos aestimare redimentes dii immortales quam arrogans me pirata quam superbus excepit parum inquit attulisti senex languet alter quid ego a diis hominibusque merui quod mihi non redditurus utrumque non ipse potius elegit saeuus et humani doloris artifex negauit a me duos posse redimi deinde ut hoc tristius ut difficilius esset redditurum se dixit utrum maluissem uides iuuenis quamtum pietati meae testimonium reddiderit ipsa crudelitas condicio non ponitur nisi duos redempturo expectatis certum habeo iudices ut in tristissimae necessitatis positus abrupto ad aegrum continuo properauerim quis non putet audita condicione uincula me statim detraxisse languenti oderitis licet confessionem meam deliberaui tenuit inter illos inexplicabiles doloris aestus quam longum tenuit pietas misera consilium et quod numquam satis manibus filii numquam satis excusabo conscientiae meae non statim mihi ille deficiens unicus fuit dissimules licet orbitas ego mihi plurimum morbis plurimum uideor adiecisse languori cunctationis mora et sensit infelix quid in electionis huius necessitate fuerim neutro languente facturus tandem quod solum habebat ambitus genus desperatione praeualuit accepi fateor illum qui solutus quoque non sequebatur quem non gaudium redemptionis non laetitia praelati non hortantis erexit patris amplexus si esset in rebus humanis ulla clementia merueram etiam de piratis ut mihi duo redderentur utinam iudices iuuenis illius uita praestaret ut uideretur non periculi miseratione sed caritate praelatus me infelicem quod bonam habeo causam explicuit iustitiam comparationis qui decessit etiam redemptus et in perituro filio nihil aliud electum est in quo fui miser famae periculo filius meus languore defunctus est tamen pater occiderat aegrum si reliquisset uideram continuo iudices in carcere illo quantum promitteret constantia hominis quem non captiuitas non expectatio patris non fratris fregisset infirmitas nec inmerito cuncta de fortissimo iuuene speraui si fuisset ad omnes conatus explicato languente liberior tandem miseros fortuna respexit et puto contra praedonum commota feritatem ipsa consensit ut nobis quem negauerant non abstulissent non quidem mihi iudices arrogo temporis illius prouidentiam nihil me fateor fecisse consilio potest tamen utriusque iuuenis exitus necessitatibus meis adsignare rationem periit quem redemi reuersus est quem reliqui inuenisse te putas iuuenis patrem cibos et alimenta poscentem quaerebam pretium tuum testor clementiam mitissimae ciuitatis hae preces hic rogantis ambitus fuit miseremini date stipes indulgete conferte repetendus est ille qui redimi maluit fratrem sed et hac te decebat reuersum proclamare uoce erige uultus pater attolle tristitiam uindicati de saeuissimis praedonibus sumus duos redemisti alimenta posco poteram non adicere filium pater sed mendicus hominem sed iuuenem senex quis enim magis ex ipsis rerum naturae sacris uenerandisque primordiis descendit affectus quid etiam non inter liberos ac parentes tam commune tam publicum quam ut alicuius famem proximus quisque depellat uoluit nos ille mortalitatis artifex deus in commune succurrere et per mutuas auxiliorum uices in altero quemque quod pro se timeret asserere nondum hoc caritas est nec personis impensa reuerentia sed similium accidentium prouidi metus et communium fortuitorum religiosus horror in aliena fame sui quisque miseretur sic cibos obsidio partitur sic inopiam pariter nauigantium frequenter unius alimenta pauerunt hinc et ille uenit affectus quod ignotis cadaueribus humum in gerimus et insepultum quodlibet corpus nulla festinatio tam rapida transcurrit ut non quantulocumque ueneretur aggestu parentibus uero liberi non praestatis alimenta sed redditis quanto dii deaeque breuiora quanto minora pro tot infantiae tot pueritiae sumptibus tam uariis uel abstinentissimae iuuentutis impendiis si mehercules hoc quoque officii genus natura permitteret bene pro deficientibus aliquid et uita uestra dependeret iterumque ex illa quam traxistis anima portio breuis in suum rediret auctorem uultis scire quantus nomini nostro debeatur affectus quanta ueneratio non est beneficium quod pascitis sed est facinus quod negatis liberi parentes alant pudet sacrorum nominum pudet religionis humanae hoc ergo lex erit quid imprecer homini qui primus fecit ut pietate m iuberemus liberi parentes alant o crudele factum o numquam tristior fames ita pascit ille qui cogitur non meruisti inquit accipere discede pietas quiesce paulisper infirmitas remuneranda sit primum lex seuerissima est ut fortius alimenta poscantur perdiderunt pulchritudinem sanctitatemque naturae qui putant illis parentibus iura succurrere quibus apud liberos salua est de mutua caritate reuerentia collisis prospexere pignoribus et inter tam uenerabiles affectus hoc quoque dignum prouidentia fuit ut aliquid et odia praestarent quereris irasceris et ideo iuberis expectandum est uidelicet ut liberorum parentumque concordiam perferant totius merita uitae et ut pietas natura sanguis accipiant cotidie tamquam amicitiae nexum et nisi uos promeruerimus obsequiis adulatione patientia natales ortus et pignora prima perierunt si uultis iudices ut huic nomini salua sit in omni personarum diuersitate ueneratio bonum patrem filius alat lex malum non faciam hanc rerum naturae non faciam contumeliam legi ut excusem uel pessimum patrem ut sacro nomini temptem gratiam petere de uenia sim licet crudelis ac saeuus filium tamen diutius amaui clauserim paternos penates de testamento de spe successionis expulerim onerauerim uinculis manus foedauerim membra uerberibus persolui gratia non potest nec malo patri arrogans impotens sum nolo cotidie mereri quicquid mihi deberi coepit primo die facilis mitis indulgens uocabula sunt ista minoris affectus propter haec aleretur amicus pasceretur extraneus uestrum quin immo crimen est quod interdum aliud sumus et unde manifestum est diuersitatem nostram uenire de moribus liberorum non inuenias asperum patrem nisi iam peccantis aetatis quid ais rigidus immitis sum ideo pasce tantum pasce non ultra malo pro reuerentia nominis nostri quicquid praestatis inuiti et cum alitur pater quem quereris indignum accipere mihi uidentur omnes parentes si uis affectum debes sin minus necessitate seruitutem patientiam non tamquam pater alitur qui tamquam bonus amatur sepone iuuenis differ querelas tunc irasceris tunc obicies mihi cum prosperitatium cum secundorum officia deposcam non talis ad tua genua prouoluor ut aestimandus sim nulli malus est pater cum esse coepit infelix aspicis collapsum et ex omni calamitatium genere miserum et ultra quod accidentium mensura non exit in orbitate mendicum riget squalidi capitis concreta canities uigor pristini uultus uacuis luminibus intabuit et per obstantium crinium inluuiem tenuis arentium iactus oculorum haeret adstricta nudatis ossibus cutis et in fame sua homine consumpto iam membra sine corpore iterum bonus sum in pristinam religionem de calamitatium honore restituor adeone non habent haec ipsa supplicia poenas quod posco quod rogo quod mendicus sum filii mei et quanta dii deaeque non possunt pro nobis impetrare leges quanto plura sunt quae negantur cum praestant inuiti non exigo ut tuis manibus porrigas cibos ut consoleris ut foueas proice quod rapiam abice quod colligam genus ultionis est pascere nec misereri si tamen iudices fas est impietatis huius ullas accipere causas et filium qui non alit putatis reddere posse rationem aestimate per fidem quod sit facinus illud cuius ultionem debeat exigere aliquis de fame patris captum me inquit non redemisti quis non putet queri de filio patrem quemquamne dicentem feram nihil tibi debeo quia mihi uitae lucisque beneficium semel praestitisti quia hunc spiritum hoc corpus non ex indulgentia tua rursus accepi iniquissima magnorum condicio meritorum est si quicquid non fuerit adiectum de prioribus perit et pessimo exemplo gratiam praeteritis auferunt reliqua cessantia non redemi non tamen ideo minus est quod in hunc te diuinorum humanorumque conspectum de nostra protulimus anima maria terrasque infatigabiles siderum cursus et cta sacro fulgore lucentia nos ut fruereris ostendimus has quas subtrahis manus haec uerba quae negant de meo spiritu de meis uisceribus hausisti gaude potius exulta quod tibi patris asperitas praestat boni filii iactationem solus habet quod imputet patri qui queritur et pascit quam multa iudices huic querelae respondere poteram propter quae filium salua pietate non redemissem quis non acciperet excusationem si dicerem impediit quamuis properantem senectus inopia languor pretium non tam festinanter inueni explicare non potui nauigationem iuuenibus quoque fratribusque difficilem solus ac senex non illa qua speraueram prosperitate direxi per quos metus per quae peregrinationis incerta properaui remoue iuuenis indignationem nihil plus pro filio factum est quem recepi non fortunam tibi debeo sed affectum non exitum sed uoluntatem pro duobus pretia contraxi pro duobus maria conscendi pro duobus genua tenui rogo uter magis amaretur si mihi piratae duos reddidissent age tu nunc iuuenis ad faciendam inopiae patris inuidiam si uidetur exclama famem obtendis ad quam luxuria prodigarumque uoluptatium continuatione uenisti exhausisti senex census in pretia meretricum quamquam et huic iubetur necessitati pietas uestra succurrere et lex quae inopem quae patrem nominare contenta est filium non remisit ad causas quid uero si in educationem in discursus in pretia uacuatus sum excedit omnem scelerum comparationem patrem mendicum facere nec pascere temptat iudices hoc quod non est redemptus ampliare alia iuuenis inuidia fratrem inquit mihi praetulisti fateamur paulisper hoc crimen agnoscamus hoc nefas impudentissime generis humani tu non feres ut frater tuus uel magis ametur uides enim praelatus est tibi nescio quis affectus possident caritatis tuae locum pignora de minoribus sumpta nominibus ille nempe cuius aeque spiritus de uisceribus his trahebat ortum qui patrem uel solus impleret pessimus est mortalium qui amari fratrem suum sine sui caritate putat tu custodies utrum frequentius osculer utrum stringam magis artiore complexu non est hoc caritatis impatientia nec circa patris adfectus sacra de pietatis contentione rixa eum tantum fratrem putes amari magis quem non ames falleris iuuenis longeque te ab intellectu rerum naturae seposuit praua persuasio qui putas ex paternis affectibus filio perire quicquid in altero de necessitate praeponderat par est in omnes liberos eademque pietas sed habet in aliquo plerumque proprias indulgentiae causas et salua caritatis aequalitate est quiddam per quod tacito mentis instinctu singulos rursus tamquam unicos amemus hunc primus nascendi locus illum gratiorem propior fecit infantia alium laetior uultus et blandior osculis amplexibusque facies quosdam magis seueritas probitasque commendat in quibusdam diliguntur impatientius calamitates et damna corporum debilitatesque membrorum notabilius miseratione complectimur salua est tamen uniuersitas cum quicquid in ali qu o cessare creditur in altero restituit alter affectus securus sis non intercidunt ista non pereunt sed inuicem uincunt praeualent cedunt filio non potest praeferri nisi miser filius blandiar iudices paulisper calamitatibus meis et sic agam tamquam apud piratas inuenerim utrumque sanum attuli sine dubio pretium duorum sed utrumque praedo non reddit offert electionem suadete quid faciam quid dicitis ita pietas est abire discedere irasci scilicet queri et inuidiam facere piratis uos interrogo liberi uos parentes non ergo facinus est ideo neutrum redimere quia utrumque non possis egregia pietas aequare liberos iustitia desperationis et ex hoc quod succurrere non contingit duobus orbitatem facere totam tu uero senectus accipe quicquid datur accipe quicquid offertur dum hoc saltem feritati libet antequam inpatientia tam saeua crudescat immanitas interim multa possunt afferre casus sperare licet fili repeteris sperare licet pater fortassis euadat quaecumque explicari coaceruatione non possunt per partes uicesque seruantur et facilius est diuisa subtrahere quorum magnitudo laborat in solido quantum intellego iudices filius cui profuturum non erat ut non eligerem hoc solum ferre non potest quod redemptus est frater quis hanc iudices impudentiam ferat obicit mihi quod ullum de liberis meis potuerim facere discrimen deinde queritur non se potius electum et cum fratri praeter eiusdem nominis par ac simile consortium reuerentia quoque languoris accesserit indignatur apud affectus patris non eam praeualuisse partem in qua tantum filius erat non inuenio iudices quemadmodum effugere potuerim criminis huius inuidiam si hunc potius recepissem patri cui utrumque pirata reddere nolebat redimendus fuit aut aeger aut neuter quid quod inquit etiam luxuriosum praetulisti parce iuuenis maledictis parce conuiciis reliquistis haec nomina domi erunt ista uitia domi erunt istae uirtutes sed dum fueritis reuersi interim nihil aliud estis quam fratres quam liberi mei duo captiui ambo miseri et diuersitas uestra de calamitatium societate consumpta est uides quam nefas sit alterum ex uobis mihi esse uiliorem piratarum non interest uter eligatur dic nunc luxuriosum redemisti comparatione uestra iuuenis si circa patrimonium honoresue contenderes et ego proclamabo uicisses sed uentum est illuc ubi non probitas non mores aestimantur et de corporibus sola taxatio est unde tristes toleraret casus ferret sordes uinculorum piraticam famem iuuenis quem torquere solebat nostra frugalitas unde et in illa solitudine carceris dur ar et animus conuictibus semper comitatibusque laetatus expecta tu quem decet honesta patientia laudabilis labor qui tibi difficultatium reddis ipse rationem tu differris luxuriosus relinquitur quid ais praetuli illum de quo soli tibi querebar quem cum uellem castigare reprehendere te solebam laudare mirari exaggera quantum uoles uitia fratris luxuriosum perditum uoca dum scias te sic magis probare non animum fuisse patris sed de calamitate rationem ille eligit qui recipit ante meliorem sed parce quaeso iuuenis aduersorum interpretationi non est electio alterum recipere cum pretium attuleris duorum discrimen illud inter uos non ego sed pirata commentus est quicquid inter uos in alterutro fecero affectus est quo duos amo et homo apud quem filius sola praeualuit gratia calamitatis non fratrem tibi praetuli sed quod in te fratri praetulissem consilium hoc putas fuisse patris fortunae est qua capti pariter estis qua decubuit alter qua non conualuit redemptus cum propter duos uenerim quod altero mihi pirata cessit idem est ac si mihi neutrum reddidisset sed quousque facti mei dissimulabo rationem aeger electus est responde te nunc si uidetur luxuriosus perditus fuit parcamus quaeso memoriae reuereamur suprema cineris paeniteret me fortasse si uiueret iterum ac saepius iudices necesse est ipsa criminis mei uoce defendar aegrum redemi non habent profecto non habent discrimen liberi nisi de calamitate et inter homines quos natura pietatis aequauit differentiam nisi de dolore non explices non cum usu nunc uestro non cum moribus loquor ille anhelat illius sunt lassa suspiria ad illum serius ueni excogitasti rursus fortuna quod supercresceret caritati quod posset sacris nominibus accedere hic solus maior affectus est quam filios amare filii misereri me quidem iudices si quis interroget condicio illa non fuit uera non simplex habuitque piraticae feritatis ingenium aegrum mihi non licuit relinquere licuit eligere an fas fuisse credis ut iuxta moriturum tu reddereris et homines eius immanitatis ut possent liberos cum patre partiri paterentur eum sibi relinqui quem periturum ex hoc probabant quod illum pater non eligebat temptata est misera pietas et placuit hoc quoque addi calamitatibus nostris ut onerarer pudore condicionis partes non habentis cum in comparatione sani aeger offertur ideo ponitur ut eligatur superest nisi fallor iudices ut cum sibi praelatum fratrem queratur aestimetis utri tunc magis debuerit pietas nostra succurrere est quidem iudices humanae infirmitatis ista natura ut ex omnibus accidentibus grauissimum putet quisque quod patitur et cum aliena cogitationibus nostra dolore tractentur necesse est apud impatientiam sua m uel minora praeualeant languor est tamen languor cui merito cesserint cunctae calamitates in cuius comparatione consolari se potest genus omne miserorum stringat licet manus saeua captiuitas profunda carceris nocte membra claudantur datur tamen collidere catenas artus extrahere nexibus et habet aliquid aequanimitatis cum poena sua posse rixari saeuiunt regna tormentis bella uulneribus sed leuius adficit quicquid uiribus feras et cum in plenum adhuc sanguinem aduersa ceciderunt repugnantis roboris colluctatione uincuntur quos cruciatus compares quem dolorem cum penitus uisceribus immissa tabes cotidie aliquid ex homine praemittit in mortem cum cibos haustus et omnia blandimenta uitae fames fastidit et poscit desiderare assidentium officia dehinc ferre non posse grauari quos appetieris attactus per totum cubile corpus uelut super ardentes exagitare flammas lux fatigatis luminibus grauis uox sola de gemitu cum ex duobus capitiuis languet alter una est inaequalitas patris eligere sanum retuli iudices usque adhuc in penatibus suis iuxta parentes propinquosque languentem o carcer o morbi quem uos non con ficitis aegrum et non ille carcer quem seueritas legum quem potestatum iustitia commenta est non possunt humani metus humanarum cogitationum ingenia satis habundeque concipere quae uidi iacet sub immensae rupis abrupto tristis et ultra naturalem modum profundae caliginis nocte m mersus piraticis artibus specus quem tota circumfusi uastitas maris et undique minantibus scopulis illisa tempestas terrore ruiturae molis euerberat horrent cuncta crucibus squalent circumiecta naufragiis nullus nisi in supplicia mortesque prospectus et ad infelicium captiuorum metum praemissus de simili exitu dolor spiritus solus intus quem uinctorum trahunt redduntque gemitus quem tot contulere languentes hoc erat ubi iacebat aeger illud tot annorum ex quo coepit pirata grassari idem cubile corpus quod grauaretur assidentium sedulas manus iacet inter uincula quibus instrinxerat adhuc recentem pirata captiuum et quamuis tenuata de nexibus membra labantur rursus in modum stringentium tenent quae nullo suspensa nisu uelut uicto homine sederunt qualis erat ille sub ferro cuius exsangues manus uix leuia uelamenta transferrent quis inter complorationes gemitusque somnus quem uix silentia sollicita praestarent ad quae colloquia tristitia respiraret undique pares similesque miseri et ueteribus capitiuis adiectus cotidie nouus aliquis impatiens compara si uidetur huic aegro captiuitatem tantum tuam tu quereris quod cibos pirata non praestet ille remittit oblatos te nuda humus nudum cubile frangit ille ad singulos ardentis corporis motus ui sua supra uincla uersatur et quocumque membra lassata dolore transtulerit in supplicium redit renouata patientia breuiter saeuissimi languoris definienda mensura est non potest ex illo sanari nec quem redemerit pater insta nunc si uidetur ac subinde iuuenis interroga cur aegrum potius elegerim reddi a me posse rationem cur hoc fecerim putas ego uero non possem nec si te redemissem quid enim si respondere iubeas orbitatem cur in exequias totos egerat census quid sibi uelit ille funebrium longus ordo pomparum cur super flagrantes iaceant rogos cur ardenti non diuellantur amplexu et ego dico proclamo fateor error istud dementiae furor est cum feceris hoc est ergo inquit quod de te praecipue queror moriturum mihi praetulisti quaeso iuuenis ne nobis putes tantum inesse feritatis ut illum potuerimus aestimare moriturum uis non sperem uicturum filium quem tunc primum aspicio complector aegrum quem pirata non recusat sibi relinqui si persuasionem patris interroges quicquid est quo d miser torquetur afficitur non languorem credo sed impatientiam desiderium dolorem hominis qui apud piratas languet unum remedium putes ut redimatur sed non est quaeso iuuenis quod hoc patrocinium de tam calamitosa pietate concipiam ut dicam uicturum putaui exaggero quin immo inuidiam criminis mei redemi fateor illum qui dilationes qui moras ferre non poterat in quo mihi pirata uendebat breuia oscula paucos dies si mehercules uterque fuisset aeger illum redemissem qui prior languere coepisset si duos pariter naufragia raperent illi porrigerem manum quem iam membrorum contentione lassatum fluctus hauriret si uulneribus confectos remisisset acies properantius ei clauderem plagas per quas animam largior sanguis egereret ignoscite dii pariter atque homines non possum de liberis possum eligere de miseris gratias quin immo fortunae gratias ago quod adhuc aeger sentit intellegit alioquin cadauer acceperam et pretia duorum pro funere tantum supremisque persolueram nescis quantum pudori quantum adiciat affectibus meis inter tam impares aequata condicio aeger qui tantundem est piratis plus est patri uelis tamen nolis infelix senectus fatendum est quod merito quod summa pietate factum est quam difficile fecerimus quae tunc mihi cogitationes quis temporis illius animus fuit cum inter duos liberos incerta miser electione discurrerem hunc diutius osculabar illum putabam desperatione moriturum lacrimas ad languentem gemitusque transtuleram et tu mihi uidebaris futurus aeger quotiens catenas tuas soluturus inuasi sed mihi commendabat relictum quod in te praetulissem quam frequenter iam laxata misero uincula rursus imposui dum mihi tua potius sanitas placet dissimulare non possum condicionis illius secretas difficultates redimi debebat aeger ego te uolebam ponere uos iudices uelut in illa necessitatis meae praesentia uolo ecce infelix ad primum aspectum patris conatus assurgere illas squalentes sordibus manus paululum tamquam amplexus daturus erexit nec usque in ceruices meas spiritu iam deficiente perlatas in suum miser iterum cubile deiecit totus ille circa nos carceris populus obticuit et ne colloquiis nostris terribilis catenarum stridor obstreperet lassatos artus in sua tenuere patientia ego serius grauis hinc si uidetur incipiam luxuriose meruisti ignorat profecto paterni doloris aestus quisquis solacium putat ut de languente filio queratur ut moribus mentique maledicat abite uirtutes ignosce probitas potior est ex liberis ille qui moritur mihi uero fateor hinc aliqua languente filio uenisse solacia quod uixit infelix quemadmodum uoluit quod fuit hilaris ac laeta breuis aetas crede iuuenis et pro te iam maluissem ut luxuriosus esses cui tu tempori cui dolori rigorem ultionis frontem castigantis iniungis impatientissima res est perdere filium cui uidearis irasci corruptum me precibus putatis ambituque lacrimarum hoc uicit aeger quod non rogabat assidebam misero demittebat oculos interroganti responsum de lacrimis tantum gemituque reddebat agebat me deliberante iam uictum cum repente miseras manus uelut recidentis amplexus posuit in sinu meo et cum lassa suspiria per ardentis anhelitus egesta saepe uisceribus cum diu collatis uterque singultibus miscuissemus lapsas sine uoce lacrimas tandem spiritu uix in paucissima uerba collecto tibi quidem inquit gratias ago pater quod redempturus utrumque uenisti non adeo tamen sensus meos languor hebetauit ut exitum condicionis huius ignorem ego luxuriosus ego perditus nunc uero super infamiam nominis huius emorior utinam hoc saltem misero fata praestarent ut residuum laborantis animae in tuo poneremus amplexu sed si mora est longior properantibus expectare pereuntem ite superstites ite felices has tantum reliquias commendate piratis ne mersus profundo proiectus in fluctus exitum faciam hominis ad quem non uenerit pater unde enim sperare possum ut reuertaris ut facis tunc super abrupta uerba tota defectione conticuit strictisque uitalibus circa dolorem suum membra riguerunt exclamaui fateor quid agis infelix cur desperatione conlaberis attolle paulisper oculos confirma dura te frater elegit uisa est per hanc uocem meam peracta condicio continuo pirata detraxit catenas uincla laxauit uultis elegisse me negem uultis in lucem diemque productus carceri suo reddatur aeger ego uero non habui uerba quibus me deliberare quibus nolle contenderem uultis scire quid pater quid pirata praestiterit ego duos redemi sed alterum accepi ut scias inquit aegrum redimi non debuisse defunctus est crudelissime generis humani qui nos putas pretium tuum perdidisse audi quam multa nobis in morituro filio pirata reddiderit frater tuus ille inter uincula catenasque deficiens respirauit aliquid in toro tandemque liberas uinculis manus per totius lectuli spatia iactauit post impias carceris sordes illum cum ferali ueste squalorem exuit paulisper aeger uidit propinquos allocutus est amicos mandauit exegit et quamuis suprema sorte conlabens prius tamen luce caeli libera satiatus est contulit mihi grande uelit nolit fortuna in orbitate solacium filium qui relictus mea fuit moriturus inuidia non occidi sed perdidi quid ais iuuenis ita si moriturum filium redimere non debui non sufficit haec tibi de me poena quod ille decessit irasci patri tunc fortasse fas esset si uiueret frater tunc alimenta quaerenti respondere posses posce praelatum quantum intellego qui de mendicitate patris uindicaris aegri es redempti iuuenis inimicus nescis quid sit inuidiam facere patri melior erat tua causa si mei miserereris at quanto dii deaeque alius fuit ille infelicissimi iuuenis affectus nuntio enim te audiente et tota ciuitate teste proclamo tibi gratias agebat ille dum moreretur credo mehercules hoc miserum dolore consumptum quod sibi uidebatur pretium suum mihi perdidisse non aliter igitur quam si te praesente deficeret per illud inquit frater optime natalium nostrorum sacrum uenerandumque consortium per socias peregrinationes per aduersa communia per hoc quod et tu languere potuisti si te uel tua quandoque uirtus uel satietas secura praedonum piratico carcere emiserit commendo tibi senem quem facimus uterque mendicum testor immortalia numina et infernarum sedum deos pascerem patrem si te redemisset ego tamen inquit mihi debeo quod reuersus sum non quidem quicquam uelim iuuenis de uirtutum tuarum admiratione dectractum audias tamen necesse est in hac im pietate uerum euasisse te putas ingrate dimissus es mea pietas istud mea fecit electio unde enim euenit quicquid ante captiuitas tua praestare non potuit iacta quantum uoles effractum carcerem ruptas catenas uis scire quid neglegentes fecerit securosque piratas acceperant pretium duorum intellegit iudices et ipse iuuenis non esse se calamitatium nostrarum iustitiae parem et si sic agit tamquam alere non debeat itaque transfert in hoc defensionem ut posse se neget quid dicitis iudices feretis hoc dicentem iuuenem corpore atque aetate robustum non habes opes sed membra sed uires nam neque ego laborem nec difficiles posco conatus contentus sum iuuenis ut uelis cibos me poscere putas humeros quibus incumbam manus quas eliso pectori apponam sinus in quos egeram exhaustarum reliquias lacrimarum ut sepelias ut haec cum miseri illius membris ossa conponas non alimenta quaero sed filium quid quod nec graue longumque supremae pietatis exigimus officium non diu uiuerem etiamsi me duo pasceretis securus sis breui te gemitus mei liberabunt assiduis planctibus euerberata uitalia quid me remittis ad turbam quid facis rursus omnibus grauem consumpsi fletus clementiam ciuitatis exhausi non alit populus hominem quem pascere filius debet quid sibi uult haec aliena calamitatibus nostris aliena uirtutibus tuis iuuenis asperitas abstulisti mihi malorum quoque meorum uerecundiam quicquid faciebam mendicitas est ex quo reuersus es durat in suscepto rigore iuuenis et ad misericordiam non memoria fratris non patris contemplatione deflectitur exclamaret alius hoc loco l ex tuam fidem dignus quidem eras impotentissime generis humani quem in tormenta mea doloremque redeuntem uincla rursus ac poena carceris exciperet et insultes huic confessioni licet alligare non possum quid mihi miseras ultiones quid triste monstratis auxilium faceret hoc pater qui redimere noluisset age nunc uiuacissima senectus redeamus ad preces quod solum ius paternae pietatis agnoscit hic quoque rogemus per ego te iuuenis illos meos de quibus nunc quereris annos per expertos tibi notosque humanorum accidentium casus per infelicis illius manes cui nec hoc saltem contigit ut te reuerso te praesente moreretur pasce nunc quod te redimere uolui pasce quod fratrem tuum redemi non ego lassitudinem tuam posco numquam otium meum nec ut ipse securus quietusque transigam diem tuas operibus manus tuum laboribus assigno sudorem iungamus mutuae pietatis officia par flebile par omnibus aetatibus nominibusque reuerendum est nobis negotium cum ciuitate mitissima quanto libentius dabunt cum uiderint pariter unaque miseros mutua sustentatione conexos et ego quidem rogabo qui soleo sed in tuos sinus populus congerat stipes quicquid preces quicquid impetrauerint lacrimae meae accipe tuere dispensa pro tua fama pro tua sum pietate sollicitus ego mendicabo tu pasces qui in calamitate parentes deseruerit insepultus abiciatur qui habebat uxorem et filium captus a piratis scripsit domum de redemptione uxor flendo oculos amisit filius retinente matre profectus uicariis manibus redemit patrem idem in uinculis decessit abiectus in mare et appulsus ad litus patrium est eiectus uult illum sepelire pater mater prohibet etiamsi iudices in hac asperrima condicione fragilitatis humanae in qua nemo prope mortalium impune uiuit haec omnibus natura est ut sua cuique calamitas praecipue misera atque intoleranda uideatur inter omnes tamen hoc constet necesse est infelicitatem meam tantum ceteras supergressam ut prorsus haec sit quae fleri debeat usque ad caecitatem quid enim passus sum tam leue ut non comparatio mei felices aliorum etiam miserias faciat graue est a piratis alligari magis dicat hoc qui sciat quam cito capti moriantur alligatus sum sed tamen miser magis queror quod solutus sum indigna est impietas in suos quae quanta uersetur in hoc iudicio uidetis sed mihi hoc quoque querendum est quod me et uxor nimium dilexit et filius quid ego putarem in rerum natura posse reperiri quod orbitate acerbius uideretur non contingit mihi quod ceteris miserrimum est filium efferre parum est quod iuueni singularis exempli causa mortis fui et tam pretiosa redemptus anima senex ominosus morte filii mei uiuo parum est quod mihi luctum meum fluctus nuntiarunt et aliud agenti patri subito ad litus orbitas appulsa est quod miserum iuuenem toto iactatum mari etiam si nemo interpellasset sero sepelirem adhuc supremo prohibeor officio et ne quid solacii contingat perdo etiam maris misericordiam inicit errantem corpori manum mulier et piratis et tempestate crudelior atque ut accedat dolori meo cumulus quae hoc facit uxor mea est ne quis tamen erret ignotus non est filii mei nouerca sed mater o facinus o cladibus nostris mutata natura mater ignem ultimum filio negat et mulier quae maritum quoque suum debilitata desiderat quis hoc de ista credat filium non flet funditus euersa fulmen hoc clademque non sentit comparet dolorem quanto minore causa excaecata est huius iudices poenae ab ipsa morte repetitae crimen ego sum ego et ablegaui filium meum et infamaui et ne non accedat grauissimi doloris comes paenitentia in illum mortiferum carcerem mersi quo fato parentes miser sortitus est ut illi uitam pater sepulturam mater auferret nam ut pietatem filii mei semel indicem patrem redemit si quod ego redierim uxor irascitur reddat rationem cur acceptis litteris meis fleuerit atquin miserrimus iuuenis quomodo magis temperare potuit officia lex parentibus in calamitate ferre opem iubebat uterque parens erat calamitate deuinctus unus autem succurrere utrique non poterat inuenit tamen ingeniosa pietas et utrique subuenit dispendio sui ipse uenit ad patrem me remisit ad matrem hoc si defendendum est agnosco partis meas causam planctibus agam flere enim certe per legem licet alioquin diu laudare non expedit diligenter defendere contrarium est actioni nostrae ut impetremus funus moramur dum nos litigamus dum circa cadauer nostrum orbi rixamur dum agitur causa defuncti dum sepulcro lege praescribitur dum dantur legitima dicentibus tempora putrescit interim corpus nec tutum in sicco iacet cadauer ab incursu auium ferarumque tantum miserantium corona custodit conuenerunt etiam alieni parentes totus in spectaculum populus effusus est et ignoto quoque corpori publica humanitas quasi quasdam fecit exequias deflent omnes homines dolent plurimorum tamen illa uox est iuuenis insepultus iacet miser nec patrem habet fortasse nec matrem iam hominis figuram uetustas paene consumpsit iam lenta tabes in terram defluxit iam soluta cute ossa nudantur quamlibet duraueris animo non ferres tamen ista si uideres sed audire certe potes ille est filius noster cuius spes ipsas amauimus quem apud omnia templa et surdos uotis deos superstitem precati sumus a quo sepeliri optauimus ille amabilis infans ille blandus puer ille iuuenis etiam ante hoc crimen piissimus ille dum par fortuna parentium fuit propensus in amorem tui mentior nisi cum peregrinatio mea nos diduceret maluit esse cum matre me per omnia maria uolitantem ut plus filio relinquerem circumuenit saeuius ipso mari latrocinium describam nunc ego pendentem fluctibus carcerem et catenas macie mea laxatas et detritam lateribus meis consciam malorum carinam et obrutam perennibus tenebris feralis loci cruentam caecitatem ista uero si quid pudoris habeo tacenda sunt alioquin quis mihi ignoscet quod uicarium accepi etiam scripsisse paenitet o litterae fletibus tremulae o parum alligatae manus o dolenda uxoris oculis epistola cur indicaui cur scripsi quod uxor ac filius ultimum legerent ut incertum sit utrum me carius redimant an lugeant cognita clade rarissimi uxor exempli et prorsus talis filii mater totos effleuit oculos fontemque illum perennium lacrimarum tantum caecitas clusit si non tenuisset filium uicerat continuos inde planctus incredibilis maestitia assidua lamentatio fuit iuuenem nescio in me magis an in te futurum impium si non redemisset quem tu sic desiderabas ergo profectionem apparat ut quoniam reddere matri non poterat oculos redderet uirum oculis cariorem sed uidelicet est quaedam ultima calamitatium rabies et nouissime in furorem uota ipsa uertuntur retinuit iuuenem et epistolis meis legem opposuit o uanae figurationes et pectora hominum alto errore confusa nemo illam non putabat timere de filio itaque iuuenis quod ad solacium pertinere credidit commendauit amicis custodiam matris substituit uici curae suae propinquos neque enim aliter usque ad reditum meum caeca uixisset quicquid humana ratio ualet contulit si potuisset redimere oculos matris qua pietate fuit uicarios suos dedisset ipse profectus est solo comitatus animo nec se putauit ire sine pretio quamuis ad piratas ferret inanis manus dicat aliquis adeo domi nihil reliqueras adeo longa aetate sic uixeras ut ne pretium quidem tui paraueris si hoc ita esset testor deos de redemptione litteras non misissem fuit unde redimi possem iudices fuit sed illud totum filius matri reliquit nauigat ergo per horridos fluctus et gementia litora et spumantes scopulos et quacumque miser relatus est inauspicatum metiens iter prorsus ominose retentus peruersis etiam uotis qui optaret alligari a piratis quos uitare quoque miserum est quaerit haec omnia impius ille filius propter parentes quod non praestitisset frater fratri non uxor uiro quid differimus ultra non pater filio dii immortales caeli maris inferorum praesides uni mihi adhuc omnes male experti uos tamen solos habeo testes quam inuitus redemptus sim miserum me perit qui sciebat nam ut primum peruenit iuuenis ad piratas adferens redemptionis meae se pretium e ferali nauicula auidus exiluit uicarias oblaturus manus strauit se ad genua singulorum et ut cupiditas fecerat blandum obsecrauit omnibus precibus miserabili planctu et lacrimis paene maternis nemo umquam sic ut solueretur rogauit nec sane difficile fuit impetrare a piratis captiuitatem maior illi pugna mecum fuit non dignum illud spectaculum latronibus erat cum pater filiusque de uinculis contenderent et sibi quisque carcerem uindicaret ego iam usu defendebam meum et in his annis iam maturam mortem asserebam at ille contra ego te in calamitate deseram ego alligatum relinquam et quomodo ad matrem redibo quae misera desiderio tui dies noctesque fletibus iungit quae uiuere sine te non potest non dicebat tamen omnia et cum adsiduos planctus et inrequietas diceret lacrimas adiciebat iam paene caeca est fortasse si redieris uidebit in summa non recedo fas est mihi etiam inuitis parentibus pie facere non recedo si perseueras demus piratis lucrum aut uicarius ero aut comes quantum inter haec fleuit quamdiu cecidit oculos suos si perseuerassem duos excaecaueram obstupuerunt pietate tanta etiam latrones et per immobiles ante uultus fletus cucurrit non tenuissent fortasse iuuenem nisi redempturos parentes talem filium credidissent ipse in se transtulit ferreos nexus et hilarior alligatus est filius quam solutus est pater supremum tamen et nefas in aeternum me iam catenatis manibus amplexus postquam mei cura discesserat matrem inquit tibi per haec merita commendo tu illam tuere defende ama ne relinque sic paria faciemus illic tu eris uicarius meus si haec feceris non irascetur mihi fortasse mater quod ab illa recessi sic in nauim filii mei male permutatus uector imponor et qua uisum oculi dederunt ad piratas e puppe prospecto curua litora et emensum sideribus fretum et turritos rupium scopulos retro lego miserum me quamdiu a piratis etiam nauigatur mandata tamen tua fili perago assideo sustento immo mehercules tu assides fili tu sustines propter quem mihi etiam huius propensior cura est dum recedere ab uxore nolo filium non redemi at illum interim cotidie situs carceris strangulat insidunt ossibus catenae exemplum saeculi in mioparone moritur mater iam satis est habes poenas super legem sepelissent talem uirum etiam ipsi piratae nisi eos conscientia scelerum metusque poenarum ab omni litore arceret quod unum poterant secundis proiecere uentis excepit mitior matre tempestas et si qua dici potest calamitatium felicitas prospero cursu cadauer tantum quod non ad ipsa maiorum sepulcra depositum est narretur res saeculo nostro diuersa et nescio utra parte mirabilior filii corpus matri maria rettulerunt mater mari magnam quidem partem agnosco culpae meae ego uxorem adduxi et ne miseram matrem dolore fraudarem ipse meis umeris aduersariam meam usque ad litora tuli et sane aduersus prima uerba orbitatis animo aestimantem fefellerunt quis autem non dolentis adfectum putasset cum diceret defuncto filio mater quid enim nauigasti quid maria ingressus es quid piratas petisti nam illa quidem uulgatissima orbitatis uox est fili cur me reliquisti etiam cum tota supra corpus incubuit amplexam putaui etiam cum iniecit tollentibus manum et hoc inquam solent facere matres ut funus morentur at ista legem recitat et in cadauer fili perorat tace tace misera ita tu istud optasti sola scilicet calamitatibus nostris adhuc defuit culpa ut cum saeuitia nimiae quoque felicitatis turpis sit procedat inauditum antea monstrum misera crudelis si quid irati dii reliquerunt si quid infelicitas oblita est suis manibus perdere cupiat detracta est fortunae inuidia quando suo quoque iudicio mater post amissum filium parum misera est lacrimas ipsas nouissime perdo inanis domi libitina plangitur derisus dissignator redit refertur rogus inter haec omnia non gemitus ullus matris non lacrimae non questus putes adpulsum ad litus aliquem esse piratam unde hunc illi animum si mala sua ideo non sentit quia non uidet et hoc boni caecitas habet eruat aliquis oculos meos si tenebrae corporis affectibus non obstant estne haec uxor mea estne ille filius noster liceat dubitare si fieri potest et sane uix iam dinoscendam speciem uetustas reliquit sed adtritae manus et tumida uestigia uinculorum et testis longae captiuitatis macies infelicia argumenta consentiunt miserum me certus luctus est filium agnosco uxorem non agnosco ergo quoniam de iure longior pugna et nobis festinandum est sint primae precum partes adeste uniuersi utriusque sexus parentes dum matrem in exequias filii rogo per matrimonium te uetus et per mutuam caritatem quae utrique nostrum magno constat adice per commune pignus per annos pariter actos et beneficio filii plures per meum in te obsequium iam mei miserere cuius soles crede mihi hoc quod patior carcere peius est captiuitate crudelius mea ista poena est quid tibi tantum mali feci quid offendi certe ego te non reliqui iam si totum adfectum in hunc consumpsisti uirum et omnis per oculos misericordia effluxit tulerit sane filius noster merito poenas dederit spiritum supplicio nihil de praeteritis loquamur quod postulauit cicero etiam ab illo crudelissimo siciliae tiranno mors sit extremum quod quidem cum permissum non esset pernoctabant ante ostium carceris pretio redimentes sepeliendi potestatem quid tandem hoc marcus tullius patres matresque miserae tu uende saltem quod sub uerre crudelissimum fuit certe ego filium redimam nec mihi pretium diu quaerendum est habeo manus nihil moueris nunc et debilitatem tuam iactas singulare feminis exemplum ostendi narrarique desideras sepulturam filii maritus a te impetrare non potuit uade hercule si libet et corpus in fluctum repelle aut si parum celebri loco uidetur abiectum inice manum et ne minus te satiet alienum ministerium ipsa potissimum trahe n s alteram manum cadaueri impone altera m duci duc qua frequentissimum rotis iter est et nigra limo uia proterat miserum onustum uehiculum et sanctissimum pectus ungulae rumpant ipsa quoniam deficeris oculis elisum caput et oppressa ponderibus praecordia manibus tuis pertracta si quidem istis audeas etiam dentibus lacera litigamus consistimus in diuersum abimus nempe cum uiceris omnia paria habebimus praeter animum non sepelies uide quaeso uide ne dum ligitas harenam fluctus aggeret iniciat humum misericors populus obsta si cuius clementia tumulum fecerit effode et cum talis sis mater aude indignari et exclama magis amauit patrem cruces succiduntur percussos sepeliri carnifex non uetat ipsi piratae nihil amplius quam proiciunt mater quamquam hoc nomen profanari nefas est si perseuerat esse filii sui nouerca ut hac crudelitate uideatur digna quae orbitatem suam intellegat si ultra hostium adfectum qui caesos acie saepe tumularunt ultra tirannos ultra latrones parum habet non sepelire nisi aliorum quoque officia praeciderit et tantum quod non petita ex fluctibus aqua restinguit ignem si adeo non genuit filium sed effudit et illo infelici partu ingratum uteri pondus exposuit licet inputet nobis ut uolet quod tueri non potest singulare mariti desiderium dicam tamen quod sentio excusatius odisset uirum quam filium quamquam in hoc mutuae caritatis affectu paria fecimus illa oculos propter matrimonium neglexit ego filium uicem caecitatis orbitate persolui tamen quod inter haec quoque mala priuatim doleam necesse est omnem illam quam contraxerat perdit opinionem iam inimici triumphant iam passim locuntur illa exempli mulier illa saeculi decus uirum redimi noluit nec filium sepeliri equidem iudices ut sentio neminem non mortalium fauere hominis sepulturae conuenit quia haec una res est cuius exemplum ad omnes pertineat ideoque non nisi ab ultimo parricidio exigitur poena trans hominem etiam si qua sunt iura quae obstent si tamen angustus saltem detur accessus per quem intrare humanitas possit uera clementia occasione contenta est siue omnis in defunctis sensus perit et ad operiendam foeditatem subtrahendamque dolori materiam mortui uiuentium causa sepeliuntur seu cum ad infernas sedes anima migrauit unus hic luce uiduis honos et suprema face ut uates ferunt petitam ulterioris ripae stationem contingunt quae uera esse et credo miser et opto cito iturus ad filium certe rerum natura ut in generandis alendisque hominibus quae necessaria erant ex se ipsa prospexit ita cum rursus opus suum resoluit corpora nostra quam primum reducere ad principia festinat ut desertis etiam locis circa cadauer tracta imbribus terra concrescit adgerunt puluerem uenti et liquefacta multa die membra paulatim humus bibit etiamsi nullus operit at ipsa longo tempore in terram ossa desidunt nobis uero aduersus exanimes genuit non solum miserationem quae cogitationi nostrae subit sed etiam religionem inde ignotis quoque corporibus transeuntium uiatorum conlaticia sepultura inde iniecta ab alienis humus facinus indignum cum haec ita sint sepultus esset filius meus nisi incidisset in matrem et haec iudices non ideo ego dico ut adfectu iura corrumpam neque uobis praecipio sed aduersariae exprobro legem quidem istam quidni horream cum id unum miserrimo iuueni sit obiectum quod in calamitate non deseruerit patrem sed quatenus luctus nostri in ius uocantur et flenti disputandum est et orbitati suae mater irascitur superemus quam exorare non possumus ecquando duorum hominum miseriora uota uidistis quam ut de his pater si uicerit filium suum efferat mater si uicerit abiciat quae tamen lex est qui parentes in calamitate deseruerit insepultus abiciatur omnis nobis in hac prius causa iudices de scripto et intellectu legis contentio est utrum uerborum ambiguitate an uoluntatis fide standum sit pars enim diuersa id nititur parentem fuisse in calamitate eam quae deserta sit cuius rei poena est abici insepultum quid tum fuerit in causa quid sit postea consecutum quomodo legem intellegere conueniat subterfugit dicere neque a uestigio scripti recedit sed nuda recitatione contenta est nos neque omnibus personis neque omnibus causis scriptam esse legem et iuueni iustas ac necessarias recedendi causas et cui rei semper ius satis plenum est bonum animum fuisse postremo non hoc esse deserere contendimus atque eo causam demittimus ut non sit absoluendus adulescens nisi etiam laudandus qui autem dubitat an scripti uoluntatem sequi conueniat is mihi uidetur quaestionem temptare incertus qua de re ideo pauciora adiciam quod nobis quoque si ita pergitis adferet quandam cauillationem ista sermonis ambiguitas ac uideri potuerit omnem actionem partis aduersae prima statim recitatione subuertere nam lex cum dicit qui parentes in calamitate deseruerit rursusque cum dicit insepultus abiciatur non utique id significat ut non liceat eum sepeliri postquam proiectus est quare aut mihi quoque permittite sic agere quomodo uolo aut quod magis uestram religionem decet indignam sanctissimis auribus uerborum captionem ex utraque parte praecidite et cum filium singularis exempli probauero fortiter sentite nullam umquam a maioribus nostris poenam scriptam esse pietati atque in eo quod primum proposueram non ad hanc rem pertinere legem non diu uersabor neque dubitatione quam non habet adferam moram neque enim puto si aetas inpediet infantem ualetudo aegrum res legatum dux militem nihilominus obstricta crudelitas non accipiet rationem necessitatis et cum semel apparuerit patere in eiusmodi causis defensionem potero plane esse securus nec timebo ne teneri uideatur filius meus si non potuit omnibus succurrere dum in ipsa lege occupatus est pater alligatus est mater caeca est unus utrique filius magna locorum distantia habet lex in medio debitorem duc ad utrum mauis ad utrumque non potes nisi hanc condicionem misero imponimus ut quicquid fecerit proiciendus sit si exierit mater sepeliri uetabit si remanserit pater non puto fore dubium quin ius in hac lege fuerit et mihi nisi forte ut omnia inique iniusteque conquiritis hic quoque unius occasione uerbi aliud putatis iuuare parentes aliud non deserere id est de hoc dubitare uultis utrum parentibus ubique ferri oporteat auxilia ut ego aestimo an uero non mereatur adiutorium nisi qui praesente filio miser est nam si deserere in calamitate nil aliud putamus esse quam a misero discedere duo simul scelera permittimus primum illud ut etiam qui aderit possit inpune nihil praestare siquidem absolutus est hac lege qui secundum miserum stetit quo quidem modo non adiutores calamitosis parentibus filios damus sed spectatores accedit illud uel grauius quod cum rerum necessitas cotidie nos diuidat si quaedam fortuna parentes nos deprehenderit quamuis exiguo diuisus spatio inpune opem non feret non succurret ut hac saltem se calumnia defendat non reliqui sed non accessi neque pede quod aiunt uno a parente discessi solutus erit omni auxiliandi necessitate quando uestra interpretatione absentia impietatis occasio est hoc uoluisse legum latorem putamus ut natus ex nobismet ipsis in rebus aduersis praesidium parenti labore atque praestantia solueret lucis usuram ubicumque nisi forte non sumus parentes nisi palam quid est ergo non deserere opem ferre non deesse omnia haec enim eo spectant ut auxilio liberorum tuti sint parentes quod cum ita sit tam ad me lex ista pertinuit quam ad matrem duo unum uocabamus uideamus quo ire debuerit poteram quidem fortiter dicere pater iussi hoc nomen omni lege maius est tribunos deducimus candidatos ferimus ius nobis uitae necisque concessum est si non fecerit quod iubeo non deferam illum ad sepulturam necesse habuit parere non deseruit sed abductus est crede non contemptu tui uenit in carcerem sint sane iura paria sedeatque medius inter duos filius iudex non conparabo personas quamuis apud omnes gentes plus iuris habeat pater sit sane natura communis non inputabo quod nomen dedi quod familiam quod inpensas quod dum illi adquiro captus sum non indulgentiae discrimen excutiam de qua iam lite concessum est fuerint quidem ista facienda sed ego ius meum reprimo inter duos parentes caecus adfectus est exorabit qui prior rogauerit tempore certe uinco ante miser esse coepi tu adhuc integra es ego iam alligatus sum tu sana in domo ego iam paene defunctus in carcere tibi adhuc non opus est filio ego iam rogo nempe calamitas tua nata est post epistolam meam nisi te flentem consolari filius uoluisset ante caecitatem tuam exisset noli mirari si te gratia uinco ante exoraui filium quam tu rogares si se quisquam figuratione quadam in hac malorum condicione iudicem ponat fortuna quaeso absit cuius tanta calamitas fuit abstulerat quidem tibi oculos nimius adfectus et de quinque rerum sensibus pars una cessabat et tenebras etiam saluis luminibus alternans continua nox duxerat maius est tamen malum quod sic fletur nam ut merito queri possis ablatas uidendi uoluptates impeditos rerum actus tamen si non iniqui iudices sumus nec ambitiose miseri sunt quae his mederi possint referam non solum quia uincenda mihi sed magis etiam quia consolanda es nam quando omne tormentum corporis abest dolorque membrorum qui totam cogitationem in se rapit feliciter cessat superest ut cruciet nimium otium et assidua quies res si non sint necessitate iocundae nam uisus damnum sarciunt reliquae uoluptates odor gustus tactus auditus quibus tamenetsi deesse summam fatendum est non est tamen maximae calamitatis loco numeranda parum plena felicitas domus certe propria lectusque genialis conuentus propinquorum sermo amicorum ipsa quod raro contingit honesta calamitas et in quacumque fortuna beata libertas tot uoluptates obruere possunt unum dolorem nam lucis desiderium si malis meis compares etiam delicatum est num enim aliquid rerum natura genitura est spectaculo nostro nouum ac non quicquid speciosissimum pulcherrimumque uisuri sumus uidimus tenebrae nempe cotidie nox oritur et aequam temporum portionem inuoluit obscuritas et ex parte sui ipsa quodammodo caeca natura est cui alienis oculis uti licet audire imperare cuius ministeriis officia non desunt non enim defuerunt nisi se erigit et fortunae suae rationem reddit et praesertim in tam bona caecitatis conscientia animi uitio miser est non debet dolere quispiam qui potest gloriari quamquam cuiuslibet et quacumque causa hunc incursum passae leuius est tamen malum feminae non enim nauigatis non legationem obitis non frequenti peregrinatione uariatis aspectus non militaris uos non forensis ratio deducit alioquin semper estis intra domum uno plurimum loco leuibus officiis adfixae tuum quidem adfectum si bene noui nulla magis causa caecitatem doluisti quam quod ad redimendum maritum ire non posses haec tua calamitas erat aestimemus meam nulli quidem grauior uisa est quam tibi audi tamen quam multa in illis epistolis non scripserim o fili in quibus te malis reliqui iam illa principalis ac maxima dono deum concessa libertas nec hominum solum sed ferarum uolucrumque sensibus fixa et ingenita primum spolium fuit me ipse perdidi teneor uenale mancipium et ciuis romanus merces fio et libertatem senex dedisco et natus ingenuus uenire opto minimum est habitamus in fluctibus hiberni nos ferunt uenti non statio non sedes non quies sed quod malorum meorum maxima portio est tam miseri sunt etiam domini mei cito praetereunda est memoria propter me uxori grauis mihi propter filium transeo hirsutos hostium uultus et immanium barbarorum feros fremitus tantumque mihi cotidie esse metuendum quantum pati captus audere pirata potuisset nihil est desiderio suorum grauius timui ne quem ex meis uiderem nihil tempestate minacius cotidie naufragium optaui nam mortem confiteor senili inertia una causa minus cupiebam ne defunctum nemo sepeliret quam uestem relictam captiuo putas nisi quae praeda non erat quales epulas cibosque praebent qui ipsi rapto uiuunt nam illa quidem satis digne quis dixerit udum carcerem et inundata sentina uincula et impositum nuda trabe inrequietum latus reuinctas pone tergum manus alligatos tamquam esset qua fugeremus pedes solae in carcere tenebrae iuuabant saepe de auribus questus sum quae sonum flagellorum gemitumque caesorum quamuis impexis obrutae comis acciperent dira metus sui exempla miserum me fili nempe morbo peristi compara terram mari domum naui lectulum carceri libertatem seruituti desiderium oculorum totius corporis damno quo nos longius ducit calamitatium nostrarum misera contentio caeci etiam litigare possunt captiui nec uiuere uerum haec etiamsi in aequo ponerentur multum tamen in alteram partem debuisset habere momenti quod plus mihi potera nt prodesse quam tibi eo labori oportet incumbere ubi effectus promittitur stulta cura est quae spem non habet ego redimi poteram tu sanari non poteras qualiscumque ista calamitas inemendabilis cecidit non remedium accipere non uicarium potest adsedisset scilicet lectulo inefficax sedulitas et acceptis epistolis meis iuuenis filius nihil aliud quam cum matre fleuisset quia profectus est alterius tamen parentis calamitas emendata est si remansisset et matrem caecam haberet et patrem captiuum adice eo quod tibi non necessaria filii praesentia fuit adsidere enim cibos ministrare manum porrigere quilibet poterat mentior nisi factum est me ab illis captum tam dura condicione uenalem quod utique in confessione est nemo alius redemisset quam filius meus et ego sic ago tamquam hoc tantum filius propter me fecerit quamquam in hoc litigatu quodammodo tibi ipsa excidisti et tamquam id agas ut merita tua iniuria uincas nouum induisti rigorem non prohibeo tamen testimonium ad redemptionem meam filium ipsa misisti cum sic plangeres cum mortem precareris cum te omni uiduatam uoluptate clamares cum saepius gemeres captiuitatem meam quam caecitatem tuam non erat illi ferreum pectus nec cor silice concretum ut haec pati posset aequo animo tu filium prima docuisti sibi non parcere potius quam plus flere s potius quam ipsam rescindere s caecitatem profectus est maritum tibi reddidit o crimen graue si hoc ante fecisset uideres at retinere non potuisti non dicam tibi habet pietas impetum suum nec ullum dominum nouit adfectus nec ille potuit te retinere ne fleres audi quod est uerius aliud putauit non erat credibile obstare te redemptioni meae interpretatus est maternum metum et maris domui nostrae male experti periculum credidit iuuenis nisi tibi non paruisset nemo non uos putasset colludere ceterum me poterat non redimere cum tu clamares caeca sum oculos desiderio uiri perdidi solitudinem ferre non possum ita ille ad redemptionem meam excusatius profectus esset si me minus desiderasses dubitabitur an tua causa fecerit et filium et uirum habere non poteras reddidit tibi quem magis amabas siste iam lacrimas maritum reducem incolumem accipe quid irasceris quae tanta mutatio est quis hoc crederet quereris discessisse quem odisti cum eum nolis redisse quem diligis atquin si ut supra probauimus is parentes in calamitate deserit qui opem non fert et ut nunc ostendemus optimus filius corpore suo adiutoria matri redemit profecto opem tulit id est non deseruit nam si ut ante dixi ne uestigio quidem abisse a miseris licet ne ipsorum quidem causa qui adiuuantur discedere fas erit nec cibos saltem petere aut alia usibus necessaria parare continget si uero dum adiuuatur parens nihil refert ubi sit ille qui adiuuat quia praesens cura exhibetur quidquid tibi ego praestiti ad auctorem muneris id est ad redemptorem meum transferendum est non assedi non consolatus sum non ministraui non opem tuli non denique totus tibi rediui uerum fatendum est si desertam te putas mea culpa est sed iam tempus est ista quae non excusata debent uideri uerum pulchra atque magnifica animo maiore defendere et cum iudicium agatur exempli tandem causam suam intellegere hoc saltem habebis miserrime fili quod honoratis contingere funeribus solet defunctus laudaberis omnia licet huc reuocemus praeterita et ad canendas unius laudes uniuersorum uatum scriptorumque ora consentiant uincet tamen res ista mille linguas ipsamque si sit aliqua corpore uno facundiam materia superabit etiamsi nihil dixero nisi quod obiectum est lucem libertatemque patri filius reddidit et quod ante inauditum est magis me amauit quam uellem ingressus est maria in quibus iam minimum periculi tempestas habet et quod inter ista difficillimum est amore mei uicit etiam matrem suam tace nefaria lingua ergo tu ista laudas tu melius uxor quae facturum retinebas obtulit se captiuitati quia sciebat graue esse alligari malis patris successit subit libens poenam pietas etiam sceleribus grauem tu melius uxor quae facturum retinebas conparate nunc si quis patrem per hostes solus tulit qui cum uenientia in patrem tela excepisset simplici tamen morte defunctus est unum legimus qui uicarias pro patre non quidem piratis aut mari manus obtulerit sed ubi redimi posset me miserum dicendum est quod hoc ipso admoneor exemplo in honorem pietatis etiam damnati sepeliuntur haec alii laudant ego queror te quidem iuuenis omnia saecula loquentur et admirabile exemplum tenaci memoriae traditum in ipsa astra sublimem pinnata uirtus feret sed mihi ista laus tua caro constat non erat satius lectulo matris incumbere et in huius ministeriis deditum secura otia inpendere soli tibi contigerat ut posses patrem excusate non redimere me interim ut coeperat tabes lenta consumeret me quae debebat sola senem mors redemisset et cum exanime corpus in fluctus esset abiectum si contigisset similis tempestas quod aequius erat tu me fili sepelisses fefellit te ingenitus honestis animis gloriae amor spes tibi perpetuae laudis inposuit ubi uirtus ubi pietas peristi miser et male audis non morienti pater adsedi non aegri caput molliori sede conposui non fatigatum latus mutaui non spiritum excepi absens exstinctus euersus mortem tuam inueni nemo aegro uincla laxauit nemo manus ferro sordidas ad accipiendos remisit cibos tantum catenarum causa solutus es neglectus despectus quidni uilis senis uicarius inter tot ardentissima febrium desideria non habuisti quem posceres quomodo te uincula composuerant iacuisti matrem patrem propinquos tantum cogitasti numquid indulgeo mihi quod te puto exspirasse in carcere meo nondum matri satisfactum est quoniam poenas a cadaueribus exigis audi sequentia tempora mors ipsa filii tui naufragium fecit per tot fluctus uolutatum corpus intumuit tot inlisum scopulis tam spatiosis tractum harenis numquam tamen infelicius quam cum uenit in terram o quam graue est mori quanto grauius quod ego uiuo superstes filii mei uiuo omnibus diis hominibusque sed ante omnis mihi et inuisus et infestus et ut uxoris quoque pietatem perderem in funere filii diuortium fecit uideo haec rerum naturae bona quae filio abstuli omnis me aetas mei admonet luctus senectus ad quam non peruenit miser a pueritia quam nunc transiuit adulescentia in qua periit supersum ut si felicissime cesserit rogum meum uideam et edacis circa corpus filii mei flammas si hoc non contigerit nigrum cadauer et deforme etiam ignotis spectaculum inter haec mala credetis puto si dixero uellem oculos non habere quid nunc amplius ad te uxor preces conuertam inritas male temptatas tu uero perge et bono tuo utere felicem te quod in hac fortuna irasceris ad hos confugiendum est per communes casus per calamitatem meam humanae calamitatis exemplar ita uos coniuges uestrae sic ament non sic desiderent ita hoc orbitatis meae ultimum exemplum sit ita uobis habere tam pios filios non necesse sit miseremini si uicarium accipitis me proicite non inuidiosae preces sunt nihilominus impero non laeta sententiam uestram sequetur gratulatio non ad templa deducar sed ad sepulcra etiam cum uicero flendum est si uero uincimur ibo in litus miser planctibus aues abigam aut me feris obiciam me corpori filii mei uelut tumulus imponam iacebimus duo insepulta cadauera aut circa singulorum domos ad genua praetereuntium ibo et recepto tamen miseris more supplex non cibos petam non stipem mendicabo terram et conlatas miserantium manu glebas aut quod certe licet filium in mare proiciam iam crudeles aquae et uenti male secundi reddo uobis uestrum beneficium ferte quo libet licet ad barbaros licet ad hostes licet ad piratas fortasse aliquis iubebit sepeliri certe quod sciam nemo prohibebit liberum hominem torqueri ne liceat pauper et diues inimici pauperi erat filius nocte quadam pauper cum filio reuertebatur interfectus est adulescens offert se pauper in tormenta dicens a diuite eum interemptum diues contradicit ex lege sentio iudices plurimum detrahi calamitatibus meis miserationis quod ad uos detulisse uideor nimium fortem dolorem et ad impatientiam tristissimae orbitatis mihi quoque accessisse nouitatem quod cum aduersus me tam grauia et crudelia deposcam patior inuidiam hominis exigentis aliena tormenta non possum tamen ut uelim uobis approbare quid patiar quod mihi non est relicta miseri patris infirmitas percussorem filii mei uidi et miserior sum quam si nescirem quis occidisset fateor igitur iudices ipse miror unde ad hoc probationis genus repente confugerim ueneram tamquam nuntiaturus indubia manifesta nec alium expectaueram publicarum suspicionum de filii mei morte consensum quam si percussorem uideretis omnes hic hic ut torquerer inueni postquam satis non uidebantur explicare uerba quod uideram confugi ad fidem doloris quid faciam si temeritates quoque nostras conscientia reorum non potest pati intellexi miser timore factum qui a ut torquerer exegeram ex quo me diues non putat aliud in quaestione dicturum neque ego iudices quemquam uestrum dubitare crediderim ex qua conscientia qua trepidatione descendat ut quis torqueri nolit inimicum quos nunc putatis cruciatus diuitem pati quem dolorem quod hoc mihi negat quam uellet ideo tantum filium meum non occidisse ut mihi posset indulgere tormenta an hoc creditis iudices diuitem facere legum libertatisque respectu et reum pro exemplo esse sollicitum ille uero nunc laceratur etsi magis nostro dolore fruitur operae pretium est inimico negare tormenta cum feceris ut uelit ipse torqueri illud igitur a uobis iudices infelicissimus omnium mortalium peto ne cum inaudita incredibilia passus sim misereri uelitis corporis mei crudelius et indignius est quam torqueri non impetrare tormenta est aduersorum meorum et ista nouitas quod necesse habetis ea mihi ratione succurrere qua odissetis alium nec quicquam est homine infelicius pro quo tormenta sunt percussorem a me filii mei uisum esse contendo facinus est hoc uos non deprehendere si mendacium est facinus est hoc me non probare si uerum est quod ad me quidem iudices pertinet orbitatis meae repeto praesentiam et noctem illam rursus ante oculos meos cogitationes reponunt iam mihi uideor et in tormentis esse confessus filium iudices habui sicut erecti ac sublimis animi ita qui nondum suos haberet inimicos et quem nemo adhuc nisi causa tantum mei doloris occideret o parentum misera condicio quam nouis inusitatisque patemus insidiis nos exasperamus nos offendimus inimici tamen liberos nostros oderunt quis hoc umquam iudices simultatium timuisset ingenium ut eodem aliquis excogitaret animo et quod parcit et quod occidit reliqua iudices non debebam nisi in quaestione narrare felices illos in mei conparatione patres qui perisse liberos suos nuntiis credunt ego sum inaudita malorum nouitate percussus cuius unicus ideo tantum occisus est ut uiderem reuertebamur nocte pariter sicut omnia nos uitae ministeria iungebant et homines quibus non seruos praestabat fortuna custodes tuebamur pauperem mutua pietate comitatum inuicem sustinentes inuicem innixi nec nisi magna percussoris diligentia separandi cum diues medio noctis horrore stricto mucrone prosiluit et stupentibus attonitisque miseris confodit illum fortiorem illum qui fortassis aliquid in mea morte fecisset confiteor iudices nihil tunc oculorum meorum diligentia nihil egit cura miseri patris percussor uoluit agnosci uos nunc ciues uos omnes humani generis adfectus miserrimus interrogo pater suadete quid faciam hunc quem uidetis circa me sanguinem de filii uulneribus excepi his manibus labentis unici membra sustinui in oculis adhuc uultus ille morientis haerent auribus uerba super cadauer habita exultantis inimici fidem tormentorum quousque percussoris filii mei conscius ero aperite pectus istud et totum de uisceribus meis latronis egerite secretum uidi et mihi non creditur uidi ita possim et in tormentis idem dicere aut si conpono si fingo urar lacerer et non probem si uidetur torquendus sum iudices ut hoc desinam dicere nec me iudices fallit quantam molem accusationis etiam in manifesta ueritate susceperim diuitem detuli reum pauper inimicus occisi pater et postulo ut mihi credatur testimonium in mea orbitate dicenti itaque non deprecor quominus mihi uelitis irasci donec probem torquete tamquam mentientem lex inquit liberum hominem torqueri uetat per fidem iudices quis non hoc eum respondere credat cuius tormenta poscantur nemini iudices credo dubium legem quae torqueri liberum hominem uetat hoc prospexisse tantum ne quis torqueretur inuitus et iura quae nos a seruilium corporum condicione secernunt inpatientiae tantum succurrisse nolentium omnium beneficiorum ista natura est ut non sit necessitas sed potestas quicquid in honorem alicuius inuentum est desinet priuilegium uocari posse si cogas cuncta si uidetur iura percurrite nusquam adeo pro nobis sollicita lex est ut quod praestat extorqueat dedit caeco talionis actionem num manus recusantis inpellit iniuriarum caedis agere permisit sed non cogit inuitos adeo paene leuius est ultionem perire quam potestatem genus seruitutis est coacta libertas et eadem iniquitas quicquid de inuito homine facias uis scire quid lex ista prospexerit non exigo ut torquearis quam multa dii deaeque non minus sunt iusta quam lex exigit quarundam inuidia rerum ut uinci se consuetudo patiatur et quicquid accidisse mireris tantundem poscit in ultione nouitatis filius in conspectu patris occisus est torquete securi nihil iniquius fieri potest ignoscant persuasiones si facinus istud omnium inlicitarum rerum consumpsit inuidiam et unde tormentis salua iustitia est plus est de quo quaeritur quam quo modo quaerendum est nullum debet iniquum uideri genus probationis esse quod solum est et quicquid potuit prodesse seueritati numquam nocuit exemplo sufficit libertatis reuerentiae quod torquetis inuiti quod contra me non alius inuenit liberum torqueri non licet hoc est iudices propter quod filium meum diues coram me non timuit occidere filium igitur meum in conspectu meo occisum esse contendo quid dicitis ita non erat contra proclamationis huius fidem si nunc agere possem quietum modestumque miserum uultis cum hoc uiderim tantum testimonium dicam mirum hercules si scindo uestes nudo corpus ignes flagella deposco insaniat necesse est pater cum solus hoc sciat fallitur iudices quisquis hoc quod postulo contemptum quisquis audaciam uocat filius urit exagitat et inter tormenta fugio dolorem si mentientis est uelle torqueri inuenite quid facere debeat qui uerum dicit et non probat mentiris inquit bene quod et tu fateris non esse mihi sine quaestione credendum et quas per fidem mendacio meo causas diues adsignas ignoro percussorem deinde te potissimum de quo quererer elegi an scio et simultatibus nostris occasionem orbitatis indulgeo decipi me non potuisse manifestum est filius meus cum pariter rediremus occisus est an dinoscere percussorem nocte non potui cum percussor potuerit eligere fugere quid ais iuuenem meum alius occidit et tu mihi solacium ultionis imples te accuso scilicet ut interim nescio quis ille fugiat euadat quod tu mihi genus furoris adsignas ut maximi sceleris ultio pereat falsae accusationis incerto homo qui me uidisse contendo cum occideres filium meum nisi de te uindicor non reliqui mihi ut hoc de aliis probarem o te extra omnes humanorum pectorum adfectus inimice sepositum nunc qui me putas posse mentiri perdidi infelix illum cariorem pauperibus adfectum succurrere mihi putas quod aliquando dissedimus falleris deciperis hominis cuius occisus est filius unus inimicus est sane possit aliquis hanc doloris dissimulationem mendacio perferre uerborum torqueri uolo nihil est tanti nisi uerum uidelicet inter ignes ac flagella sufficit mihi si dixero hic est inimicus anime qui nobis subinde maledixit hic ille contumeliosus ille inpotens ego nescio an mihi possit in quaestione sufficere quod uidi et quod inimicus me contendit ideo uelle torqueri tormenta postulo en ad quod confugiat homo qui se sciat posse mentiri nulla est ratio quaestionum relicta mortalibus si adiuuant contra ueritatem et sublata est de rebus humanis necessitatis huius utilitas si causam ultro tuetur explicatque fingentibus hucusque durant artis ingenia mortalium et licet sit aliquis secreti firmitate conpositus hominem tamen ultra non sequitur animus non uacat adserere quae finxeris tunc cum uix prodest et uerum fateri et nemo non contra id torquetur quod dixit ante tormenta non refert cuius ad eculeum nominis persuasionem quas silentii adferas causas in quaestionibus tantum corpora sumus et nemo non contra aliquem torquetur adfectum exigam quaestionem an recusem quid interest tormentorum breui futurus similis homini qui fateatur inuitus nouum iudices inauditumque rebus humanis aperitur exemplum nemo umquam ideo torqueri non debuit quia mentiretur sed etsi fas est iudices dubitare de fide quaestionum alius debet esse suspectus ille scilicet in quo seruilium pectorum recessus in quo uerniles excutiuntur artes quotiens tortori est rixa cum membris tum cruciatus agnoscit adsiduis suppliciis durata patientia et homini non est noua res dolor corpus appliciti quod scissa lacerataque ueste primum ferre non potest pudorem quod nescit ad flagellorum uices membra conponere nec ullo uerbera frangit occursu nos inquam sumus quos leges superuacuum putauere torqueri unde nobis inter ista secretum in tormentis libero homini opus est patientia ut uerum dicat sed inquit ideo torqueri non debes quia exigis ut torquearis aliud sunt inimice tormenta aliud uelle torqueri felices illos qui recusare uoluerunt meretur clementiam et fauorem quisquis ad illa tremens exanimisque perducitur quem uix a genibus tortor abducit cui iam scissas quoque difficile possis eripere uestes ego quemadmodum uultis deprecer qui uideor prouocasse tortorem ille ille sine ulla miseratione laceratur cui ad singulos ictus dicitur ipse uoluisti quem non decet rogare qui creditur fingere proclamationes simulare gemitus de quo primum uidentur uindicanda tormenta non inuenio iudices quid sperare possit qui mentitur et exigit quaestionem homini qui uult torqueri diu non creditur nec uerum dicenti nec est iudices quod putetis adeo mihi tristissimam orbitatem omnis humanorum pectorum rapuisse sensus ut non intelligam petere me quo d diues possit euadere et paene magis pro percussore torqueri sed quid me facere uultis non debeo posse mentiri homo qui cum filius meus occideretur interfui ueritati tantum praesto patientiam exigo quaestionem in qua quid dicturus sim nescio quid debeam dicere uidi scio uultis post hoc argumentis suspicionibus agam leuiora tormenta sunt non inuenio iudices cur renuat tantopere diues quaestionem post quam supersunt adhuc incerta ac dubia facinus est tamen me non torqueri si mihi torto utique credendum est quousque me crudelissime mortalium metus simulatione deludis ego magis qui postulo tormenta timeo ego qui nihil facere potui cum uiderem suspecta tibi est nostra patientia uides enim hortatur nos contra dolorem primae robur aetatis solidum plenumque corpus quam facilis quam expedita res est torquere miserum adfero ad quaestionem iam planctibus membra liuentia quantum animae quantum sanguinis orbitas traxit quanto inbecilliora sunt haec cotidianis lamentationibus euerberata uitalia quicquam ergo fingere potest hic pallor haec macies et iam torto similis infirmitas adice quod nihil minus in quaestione diu possis dicere si mentiaris quam quod oculis scias et breuissimum confessionis est genus destituisse quod uideris felices diues quos tortor interrogat qui non habent in sua potestate credentis impatientissima res est posse cum uelis desinere torqueri quin potius inquit probas fiduciam hominis qui sciat hoc me uidisse solum sine dubio diues multa te poterant argumenta conuincere si deferret alius et eras manifestissimus reus si mihi percussor quaerendus esset quis enim credibilior in caede pauperis quam diues inimicus aut de quo facilius constare posset scelere quam quod non habet nisi de sola ultione rationem non inuenit multa uerba uidisse nec mihi debet perire probatio ista quia poteras et accusari exigit probationes cum facinus sic disposuerit ne possit probari quem mihi nox testem quos praestare potuit oculos nuda semper incomitata paupertas tibi seruus a conscientia sceleris summouendus fuit et ista ratione ne quis interesset quem putares posse torqueri et totum facinus in has angustias redegisti ut illud soli scirent qui facieba nt et cui non crederetur numquid dubitaretis credere si alius sciret hoc scelus facinus est ideo filii mei perire uindictam quia pater uidi ego uero iudices et ex hoc quod recusat diues quaestionem partem probationis impleui accusatoris tormenta numquam timebit reus nisi de quo credi potest et ante tormenta cur inquit si mihi causae sceleris simultates nostrae erant non te potius occidi saeue crudelis ego te hoc maxime argumento percussorem probo quod mihi pepercisti tuum fuit hoc inimice commentum occiso filio seruare patrem parcendi tamen mihi uel haec fuit ratio quod defendi non poteras si duo perissemus audire mehercules mihi uideor illas cogitationes illa scelerum secreta consilia quid mihi cum uulneribus quid cum cruore consumptae et iam paene abeuntis animae occidatur potius ille iam iuuenis iam inimicus de sene uindicabitis me patris oculi uis mirer quod me nolueris occidere queri mehercules te puto quod in senectute magni doloris uita breuis est pepercisti mihi quomodo excogitant artes detinere supplicia et de pereuntibus magis saeuitia fruitur dolore suspenso agnosco noctis illius inimice clementiam quod me torqueri non uis ex hoc uenit quod neque occidisti temptat iudices efficere diues ut incredibile uideatur quod occisum ab eo contendo filium dicturum nunc putatis magis interesse securitatis ut quis facinus sibi tantummodo credat et id tutius esse inimico patr ant e quam conscio plus est quod affirmo filium in conspectu patris occidere sic operae pretium est si illud ipse facias perdit plurimam de sceleribus uoluptatem qui mandat et minus gratiae rebus ex nuntio uenit occidet alius te iubente sed uulneribus illis non fruentur oculi sed plus est ut singultibus abeuntis animae ut cruore satieris ut conlapsum palpitantemque uideas ut me uidente conuenit iudices quod ipse diues hoc fecit et quod ego uidi ratio saeuitiae est ut aliquis coram eo occidatur propter quem occiditur fidem uestram iudices ne me ideo non putetis uidisse quia nihil feci seruulorum iste libertorumque dolor est occiso homine statim scire quid facis exclamare procurrere fidem deorum hominumque testari postea cum lacrimis ueni uultis percussorem inuadam uultis fugientem sequar interim deficientem quis excipiet cui se morientis inponet infirmitas scis profecto percussor facinus ordinare disponere filium occidere coram patre secretum est miseremini iudices igitur ut hinc quoque uelitis aestimare diuitis conscientiam quod contentus est ne de scelere quaeratur non habet fiduciam hominis qui me sciat metiri et quod non minus debetis attendere quam si fateretur non putat sibi saluum ut iterum neget dissimules licet non est innocentiae metus cum timentur aliena tormenta quid ais diues orbitatem meam in tale scelus a usumque conuert i et si c paterni doloris auctoritas facinus inpingit alienum deinde non ipse adfers eculeos non ipse disponis ignes dicerem mehercules te uelle torqueri ego scindo uestes tu intremiscis ego ad flagella nudo corpus te facit pallor exanimem ego eculeos ego posco flammas tu non habes in meo dolore patientiam rogo quid aliud faceret qui occidisset quid nunc agam miser gratiam confessionis ante tormenta consumpsi scio quanto credibilius fuisset si hoc statim inter ignes inter flagella dixissem et multum de auctoritate primae proclamationis amisi non est tamen quod superuacua putetis esse tormenta tamquam dixerim quicquid sciebam habeo adhuc ex illo multa referre secreto quae argumenta faciet dolor non refert an me uidisse dixerim tormentis hoc probaturus sum debuisse mihi credi ante tormenta o quantopere nunc inimice torqueris quod te coram iudicibus interrogo quod hoc non potes mihi fateri sed si bene gaudii tui perspicio secretum non putas te negare quia uidi adrogantissime percussorum euasisse te putabas quod illud duo tantum sciebamus meis meis hoc ignibus nega et dum me per singulos artus tortor interrogat perfer saltem non credendi patientiam cum ego me uidisse proclamem tu nullam adferas innocentiae probationem non potes aliter absolui quam ut illud ego negem ne c tamen iudices putetis solo me calamitatium ambitu petere quaestionem dabo propter quod me torqueatis irati filium meum illum singulis uobis uniuersisque laudandum iuxta quem felix iuxta quem adrogans eram occidit mea nimia libertas ita ego te non eculeo efferam non super ardentis exeram flammas nunc me uindicas nunc tueris modo modo coram me filium meum diues occidit fiducia tui concurrite omnes liberi omnes parentes urite lacerate hos hos primum patris oculos distrahite has manus quae nihil pro pereunte fecerunt hoc corpus haec membra quae de conplexu latronis uulnera nulla retulerunt siue hoc poenam siue uultis esse clementiam debeo tam miser esse dum probo quam cum uiderem miserum me si fas est in quaestione mentiri sine dubio diues hoc captauit recusando quaestionem ne crederetur sed dura parumper anime uidisti nunc infelix ad nos misera pietas redi quod fieri in ipsa orbitate non potuit et uires quas inprouisus abstulit dolor probatio restituet cumflammis urentur nuda uitalia nox illa occurrat cum membra fiduculae flagella laxauerint rursus ante oculos sit morientis unici uultus haereant uerba percussoris mandata pereuntis filium spectasse morientem longa praesentia est nescis infelix senectus quanta tibi opus sit ueritatis contentione ut paeniteat diuitem quod non duos occidit iam nunc tamen uobis iudices infirmitatem meam allego commendo si me forte fiduculae flagella mutauerint ego tamen uidi si uocem in eculeis ignibusque perdidero ego tamen uidi si totus undique dolor pariter admotus occiderit ego tamen uidi alioquin nisi hoc animo meo nisi liqueret oculis morerer hoc dolore quo puto me posse torqueri gemini quibus erat mater et pater aegrotare coeperunt consulti medici dixerunt eundem esse languorem desperantibus reliquis promisit unus se alterum sanaturum si alterius uitalia inspexisset permittente patre execuit infantem et uitalia inspexit sanato uno accusatur pater ab uxore malae tractationis quamuis iudices plurimum infelicissimae matris aduersis miserationis abstulerit quod ex duobus liberis pari desperatione languentibus alter euasit et plerisque maximum dolorem prima fronte tractantibus uideatur auiditas gaudiorum ut modo ad totius orbitatis redacta patientiam iam non sit unius salute contenta non possumus tamen affectibus uestris non hanc primam tristissimae calamitatis allegare mensuram quae ex ipsa quoque solacii sui condicione descendit minus misera quereretur de marito si sanari nec ille potuisset pro quo est frater occisus nunc infelix par non est dolori nunc non inuenit ulla solacia ex quo sibi uidetur filium perdidisse uicturum super impatientiam tristissimae orbitatis increscit quod intellegit illum non sine sanitate fuisse languorem nec persuaderi miserae potest perituro laborasse fato in quo inuentum est quod sanaret alium captet licet crudelissimus senex parricidii immanitatem metu maiore protegere non inuenio unde colligi possit utrumque fuisse moriturum ex duobus aegris non periit nisi qui occisus est ante omnia igitur illud a uobis infelicissima mater petit ne maximi sceleris ideo decrescat inuidia quia pati uidetur et reus ex orbitate tantundem non perdidit filium quisquis occidit explicat a dolore patrem quod sibi uidetur fecisse rem maximam et in locum iuuenis amissi substituit de uanitate solacium alia est alia condicio matris quae medico non credidit apud quam saeuissimae condicionis immanitas fidem non potuit impetrare temptandi pro utroque timuit pro utroque sperauit facinus est eum maioris pietatis uideri qui de morte filii potuit alterius uel certa salute transigere sic debetis odisse patrem tamquam duos occiderit cuius non interfuit uter occideretur est tamen sanctissimi iudices quod de crudelissimo parricida queri possit non sola mater adiecit humanis calamitatibus ipsam sanitatem et morborum languorisque uiolentiam medicinae concessit filium occidit si ipsi creditis fortasse moriturum et hominem cuius caritas debuerat ipsa desperatione creuisse in hoc solum impendit ut tantundem superesset incerti non exonerat iudices immanitatem saeuissimi patris quod ha n c ratione m credidit de languente filio rem inauditam rem facere crudelem unam rationem habet si ipse sanetur o tristior indigniorque semper mensura calamitatum magna felicitas huncine fecit exitum illa modo ciuitate tota conspicua mater ille indiscretus ab utroque latere comitatus ille gaudentium dulcis error oculorum quid mihi mortem nuntiatis unius perdidit misera geminos passi sunt enim languorem miserrimi iuuenes sine dubio pariter unaque non fraternitate non animae corporumque consortio sed condicione fragilitatis humanae qua sic extranei quoque duo languere potuissent non negauerim terribilem grauem et parentibus utique metuendum de cuius tamen adhuc ut parcissime dixerim remedio quaereretur quid refert an medici consenserint utrumque periturum cum eundem dixerint esse languorem manifestum est de duobus non dixisse uerum quos de altero constat esse mentitos iam tamen iudices de tam perdita pronuntiatione non querimur quod aegros quos sibi uidebantur explicare non posse parentibus crediderunt innocentior est simplicitas desperare si remedia non noueris et hanc ignorantiae malo probitatem ut languorem quem nescias tantum neges posse sanari maximi tamen uirorum et quibus g ratissima soluendo non sit humanitas si sciebant hoc genus curationis et illud non indicare uoluerunt uultis ut illos mentitos breuiter probem desperauerunt de languore cuius remedium si patri creditis alius inuenit siue enim iudices uanissimus nescientium uidit hanc patris in periculo liberorum rigidam nimiamque patientiam et hominem in filiorum languore sollicitum de remedio generis humani siue captauit ex hoc uelut quandam artis imaginem imitari quod sanare non poterat et ignorantiae pudorem tegere magno temptauit incerto siue ut aliud uideretur dixisse quam reliqui uerba desperationis incredibili uanitate uariauit magnaque miseros parentes ambage suspendens tutissimum putauit promittere quod deberet nemo experiri causas quidem se dixit ignorare morborum sed salutem spopondit unius si licuisset alterum occidere lacerare perspicere en cui pietas patris cui credere sollicitudo debuerit dixit se scire remedium quod nesciebat uultis intellegere iudices nihil inpatientia caritatis fecisse patrem non retulit ad matrem adacta est a morte filii uel sanitate discedere non propinquos consuluit non amicos sed sua tantum persuasione medicique contentus quod nocentius est quam si ipse occidisset alterutrum potuit eligere dicat nunc parricida quid fecerit illud quod etiam de tam similibus tam paribus aegris in alterum desperatio illa praeualuit si medici non interfuit utrum occideret constabit uiuere utrumque potuisse si interfuit constabit non eundem fuisse languorem qualis fuerit illa curatio quid passus sit iuuenis in morte qua medicus parabatur omnium adfectibus omnium cogitationibus liquere crediderim ideoque parcimus auribus matris breuiter tamen longae crudelitatis explicanda saeuitia est ex omnibus quae pertulit leuissimum fuit quod occisus est non est quod ueniam tristissimae curationis paret quod uidetur in alio fratre explicata promissio an alterum medicus sanauerit fortuna uiderit quod negari non potest alterum medicus occidit erumpit hoc loco mulier infelix et tota libertate proclamat redde mihi inquit marite filium quem tibi pariter medicoque commisi recipe quem mihi credidisti hic est ille uester insanabilis ille moriturus hic quem permiseras medico si maluisset occidere uides quid profecerint anxia uota pietatis sollicitae preces dum iam frigidi pectoris calorem superpositis reuocamus uberibus dum frigentia membra continuis osculis et spiritu trepidae matris animamus dum labentes oculi ad nostras exclamationes nostrosque planctus admissa paulatim luce laxantur dum multa mentior multa promitto et fratrem dico sanatum respexit ad uitam conualuit euasit non tamen iacto pietatem non arrogo mihi prosperae curationis euentum quid hunc sanauerit uis scire breuiter quod potuit utrumque sanare pudeat uos o iura legesque quod miserrimi sexus dolorem his clusistis angustiis ita maritum quod occisus est filius malae tractationis uxor accusat perdiderunt legis huius auctoritatem quae ad illam uxorias querelas matrimoniorum solent deferre delicias ego illam datam miseris tantum matribus puto potest autem ab iniquo coniuge explicare diuortium et contra maritales tuetur iniurias ut nolis praestare patientiam illis succurrit quas nefas est abire discedere quas in pessimi coniugii durum perpetuumque complexum communium pignorum nexus artauit quae malos maritos pariter et patres nec relinquere nec ferre sufficiunt facinus est ideo euadere maritum quia damnaretur si de illo minore dolore quereretur itaque impudenter facit quod pro detracto matrona cultu negatoque comitatu fastiditis noctibus pulsataque facie filium complorat occisum sileo adhuc illa per quae parricidii creuit immanitas occisum filium obicio puta luxuriosum perditum nocentem fingite hoc patrem ira indignatione fecisse quantum facinus sit filium occidere nemo magis fatetur quam qui uult uideri se illud fecisse pro filio ecquid iudices uel ex hoc totus animus mariti tota tristissimae coniugis calamitas perspici potest quod se negat matri communium liberorum debere rationem placet ergo mortales ut de hominibus in quos plus ex harum sanguine ex harum transit anima non habeant partem nisi tantum doloris solos ergo communicabit misera planctus et ab omnibus consiliis quibus ordinatur iuuenta uita disponitur extranea uilitate seposita circa maerores tantum lacrimarumque consortium orbitate iungetur si mehercules fas est aestimare utri plus parenti debeatur ex liberis non improbe totam potestatem sibi uindicabit adfectus qui decem mensibus ante uestram incipit diligere notitiam et cum uos patres gaudium primum faciat oculorum ante sunt conscientia matres facinus est ideo tantum illis minus licere quia minus facere sufficiunt uos estis qui crescentes adhuc in peregrinationes qui iam adultos in castra magnorum parentum uanitate dimittitis erubescitis desideriis tamquam infirmitate et unde uelocissimus transitus est in rigorem liberos uultis amare patientia quam multa ideo tantum de filiis quia licet et frequentius potestatis uestrae iactatione tamquam aliquo grauitatis genere delinquitis non habet orbitas uestra lacrimas super ardentes rogos tenetis inconcussam rigidamque faciem itis obuiam consolationibus et quod omnem modum feritatis excedit captatis in magna calamitate laudari quicquam ergo erit quod de communibus pignoribus non pari mente pari impatientia uel si necessitas postulet pari rigore faciatis mali tantum patris interest ut matri minus liceat sane cedat uobis circa regendas communium pignorum mentes sexus infirmior uos mores uos uitae genus uos matrimonia ceterosque actus uestra persuasione firmetis numquid arrogans consortium numquid impotens societas est liberos communes esse languentes si quis immo pudor est cede nunc tota potestate matri illius si in aegri toro proximus locus haec adhibeat fomenta porrigat cibos si quid impatientia si quid flagrantium uiscerum poscit infirmitas mater neget mater indulgeat illas quas immodicus ardor discutit uestes haec super fatigatos reponat artus illas iactatas toto lectulo manus sedulo contineat affectu frustra captas uideri uelut timore mat er nae caritatis ab omni curae ratione sepositus cum circa curationes liberorum non consentiunt parentes curationis est culpa non matris quid quod filium occidit innocentem cui nihil obicere nihil poterat irasci filium si ipsi creditis pro fratre mori paratum cuius suprema ferre non poterat nouum iudices et incognitum rebus humanis audite facinus iam parricidium pietas caritas et impatientia orbitatis admittit malo odium querelas execrationes quam ut quis liberos affectu quo seruantur occidat quid refert an per hoc alterius filii anima redimatur si parricidium fas est ullas accipere causas filius propter se tantum debet occidi adicite iudices immanitati quod occidit aegrum omnibus equidem mortalibus maiorem crediderim de languore uenire reuerentiam et illorum quoque quos inter supplicia pereuntis auido spectamus assensu iuxta ualetudines tamen morborumque uiolentiam quodam innocentiae fauore miseremur in carceribus et in illa profunda nocte poenarum religiosius ille anheli pectoris pallor inspicitur non sic confundunt obuios grauibus catenis colla stridentia et diutino squalore concreta facies ut ille quem ad singulos conatus gressusque labentem uix trahit impellitque longus ordo uinctorum et inter tot destinatos totque perituros omnium tamen in se retorquet oculos unus aeger quid ais tu illum quem nunc nefas est castigare reprehendere cuius auribus parcere debuerunt saeuiora uerba quem si quid negares uidereris occidere ferro uulneribus aggrederis non potest hinc tibi uenire defensio ut hoc sis pro alterius salute commentus inter duos liberos pari desperatione languentes da bonum patrem non praeponderabit alterutrum non eliget sed ut incertum orbitatis euadat ipse morietur temptat hoc loco iudices crudelissimus senex excusationem temeritatis suae de medicorum trahere consensu desperauerant inquit de duobus sepono paulisper immanitatem patris qui credidit et de arrogantissimae persuasionis hominibus queri de totius generis humani nomine uolo quam multas artes misera mortalium sollicitudo fecisti fato uiuimus languemus conualescimus morimur medicina quid praestas nisi ut iuxta te nemo desperet dicturum me putas non credo renuntiantibus non accedo cum deserunt relinquuntque languentes ego uero medicis non credo sperantibus aspicite maiorem partem generis humani et si me interroges illam robustiorem illam adhuc in prima rerum naturae ueritate uiuentem nullos artis huius nouit antistites nec minus tamen bellorum uulneribus morborumque medetur incursibus non disputationum uanitate sollerti sed experimentis et inuicem per similes dissimilesque casus obseruatione ducente tradita ratione succurrit non medicina sanat sed quicquid uidetur sanasse medicina est quo uultis animo feram quod ars quantum dicitis inuenta pro uita si dis placet auctoritatem famamque captat ut longe uentura suprema prospiciat ut adesse fata denuntiet quae nec timentur et maxima scientiae pars esse coepit sanare non posse quisquamne ab homine qui adhuc loquitur spirat intellegit sic recedit quemadmodum relinquitur exanime corpus et ibi finem uitae putabit ubicumque scientiae substiterit infirmitas si fragilitatem mortalitatis incertosque uelimus aestimare casus tantundem periculi habet omnis aeger iniquissimum est desperationes uocari quotiens remedium medicina non inuenit et angustias siue artis seu mentis humanae ad inuidiam referre fatorum nihil magis interesse omnium puto quam ut spes pro homine tam longa quam uita sit unde putatis inuentos tardos funerum apparatus unde quod exequias planctibus clangore magnoque semper inquietamus ululatu quam quod facinus uideretur credere tam facile uel morti uidimus igitur frequenter ad uitam post conclamata suprema redeuntis plerique conualuerunt neglegentiae bono quosdam explicuit quicquid alios fortassis occideret hos indulgentiae temeritas illos adiuuit desperationis audacia detur fortassis huic arti perspicere morbos profutura meditari sed unde sciret quantum inter uiscera latentesque pectoris sinus unicuique animae natura concesserit quam proprietatem spiritus quam corpus acceperit non tam uariae mortalibus formae nec in uultibus nostris sedet tanta diuersitas quanta latet in ipsis dissimulitudo uitalibus inenarrabile indeprehensibile est quicquid nos elementorum uaria compago formauit et prout in nos plura seu rariora de terrenis seminibus caelestibusque coierunt ita uel duramur tacita ratione uel soluimur an desperantibus credi debuerit uos aestimabitis qui negarunt aegros posse sanari nec in hoc probauerunt qui euasit nec in illo quem non languor occidit iustas mehercule haberet mulier causas querelarum si noua incognitaque ratione uel utrumque seruasses numquam ex magno uenit affectu incredibilia uel profutura temptasse et in re quae plus de incerto habet temeritas experimenti solam probat desperationis audaciam quid refert cuius sit condicionis aeger quantum adhuc spei quantum uideatur habere de uita sacrosancti sint parentum metus dii non sinant ut ex liberis uilior incipiat esse periturus medici desperauerunt quid istud ad patrem spera tu iube sperare matrem tuis potius affectibus tuis crede uotis et hoc de parricidii facilitate est circa filiorum languorem ad desperantes potius accedere fidem habes hominibus quos mentiri alius affirmat contra quos iterum credis uni praesertim si me hercule de tua feritate sentirem si in quacumque filii curatione non adhiberes propinquos non interrogares amicos non respiceres ad matris animum non hanc primam impatientiam non hunc consulis timorem de nullo filio minus debet soli sibi permittere pater quam qui uidetur utique moriturus fratres inquit et gemini erant ideoque credibile est illis eundem fuisse languorem rogo quis in ullo mortalium ferat ignorantiam pariter et adfirmationem quisquis nescit quod genus languoris sit non potest scire an idem sit nihil iudices in rebus humanis uoluit esse rerum natura tam simile quod non aliqua proprietate secerneret quid refert an ex isdem prima illa duorum corporum animorumque conpago seminibus oriatur sibi quisque firmatur sibi quisque componitur et duo pluresue fratres nascuntur fato singulorum hanc ipsam indifferentiam quam mirantur occursus stupent ciuitatis oculi parentum tamen agnitio dinoscit separat notitia nutricum et fallentibus notis est rursus quod faciat ipsa similitudo dissimile in plerisque quamuis sit indiscreta facies inuenitur tamen alius oris sonus habitus incessus seu ut ipsa consentiant diuersa mens contrarii mores et uitae genera rixantia quid quod non eandem esse naturam geminorum probat etiam fortuna dissimilis hunc pressit paupertate perpetua illum insperatis opibus excoluit illius per titulos honores illius per ignobiles obscurasque sordes totam duxit aetatem simile est quicquid accipiunt ex homine gemini dissimile quicquid ex fato nec enim tam pariter in lucem de maternis exiluere uisceribus ut illos eadem origo signauerit quantum putas interfuisse temporis dum primum uteri pondus egeritur dum parumper exonerata uitalia altero rursus homine laxantur breue fortassis exiguumque uideatur inmortalibus oculis sed si terrena mente perspicere uelis orbis huius uastitatem scies multum esse quod inter duas transcurrat animas uoluitur super nos haec caeli siderumque compago et praecipiti per procliue decursu totius diei noctisque breuitate emensus orientis occidentisque cursus diuersi siderum in primo statim ortu rotato se rursus axe consequitur hoc tu parum credis esse spatium quod diuersis pariter rebus impletur quantum inter illa transcurrentis horae momenta nascitur perit igitur quando umquam peregrinati sunt una militauere pariter quid non diducti separatique fecerunt quando illos languor quando suprema iunxerunt et quandoque sit necesse est aeger alter ex geminis quod pariter languerunt non sic accidit quomodo fratribus sed quomodo duobus non eodem fato languere geminos quemadmodum uultis breuius probem quam quod nec uterque occisus est nec uterque sanatus sed fingamus hoc esse uerum quod desperauerunt medici relinque nobis pater innocentiam calamitatis salua solacia sint de liberis quos tibi uideris non perdidisse nisi fato quis ex parentibus nescit in hanc se mortalitatis procreare legem sed indigni exitus supra orbitatem sunt ideo magis flemus illos quos bella rapuerunt hausit incendium naufragia merserunt fortius feras inter adsidentium manus inter suorum officia labentes cum se inuicem oscula cum se satiauere sermones cum data suprema mandata sunt et se scit pietas omnia fecisse pro uita igitur uerum dixerim illos mori credimus hos perire non inuenio quemadmodum excusationem pater de consensu possit accipere medicorum hoc est quod omnem comparationem feritatis excedit filium pater propter hominem occidit quem non putauit posse sanari quod tu monstri portentique genus es habes parricidii patientiam non habes orbitatis ita demum potes filii mortem si facinus adieceris tu occidis quia desperauere medici quererer mehercules si reliquisses si quid de continuatione curae sollicitudo laxasset nihil ergo plus facies quam illi qui nunc plures circumeunt fortassis aegros quos detrahit quos auocat alia curatio filios saltem committe uel matri de fortuna queratur diis faciat inuidiam mulieri quae ferre non potest quod uideris desperasse numquam ex hoc rationem reddas quod occideris quis hanc iudices inpudentiam ferat temptat pater ut et huic rei credatis quod desperauerunt omnes et quod sperauit unus nostrae quidem querelae sufficit non conuenisse medicis et cum inuentus sit qui contra sensum desperantium genus aliquod sanitatis adferret fas erat iudices ut adhuc inueniretur alius qui laetiora utiliora promitteret hoc nunc me queri putatis quod in re de qua credere nec omnibus debuisset accessit uni non interest an supersit remedium quod temptare non debeas et ubi tantundem periculi sp eres quantum desperatio habet melior exitus est qui facit miseros innocentes quid inuidiam prioribus medicis paramus nemo magis desperat quam qui se negat nosse languorem quid ais pater ita tecum quisquam sic audet agere de duobus filiis tamquam de duobus s eruis tu ex geminis alterum occidendum dabis non ferrem si separare expositurus auderes si contentus esses educaturus alterutrum non ferrem a piratis captum filium alterius uicaria seruitute redimentem tu de orbitate facies uices et casum singulorum per utrumque diffundes parricidium uocarem si promittente medico quod sanaret unum posses eligere periturum paene crudelius est geminos diuidere quam perdere en scientia cui debeat credi negat se scire causas languoris deinde promittit quicquid licere non deberet nec intelligentibus occidam inquit deinde sanabo memineris pater in hac condicione prius esse ut occidas non est tanta pietas seruare filium quantum facinus occidere tu nunc hoc putas profundae artis esse secretum uerba tantum desperationis inuoluit et homo cautissimae uanitatis captat illam nouissimam circumire ueritatem uides quanta promissum suum experimentumque caligine medicus inuoluerit numquam constabit an fuerit languore moriturus aeger qui aliter occiditur non noui inquit languoris genus post hanc uocem mehercule non deberes committere aegros etiamsi uellet experiri potionis haustus ciborum fomentorumque nouitates nescio inquit sed si permiseris alterius aperire uitalia pectus effringere remedium fortassis inueniam iam excusatus es medice matri sperasti ne tibi crederetur differo paulisper quod de fratribus quod de geminis quod pater hoc facit non consentiente matre publico potius mortalitatis contendo nomine non debere genus istud curationis admitti peractum est uelut de genere humano si nobis pro salute aegri opus est morte hominis alterius et paene ratio sanitatis intercidit si consumit medicina tantundem ego quemquam dicentem feram ut inueniam ualetudinis causas date mihi corpus aliud alia uitalia occidam deinde salutaria quaeram profutura meditabor ita non facilius est nosse languorem quae haec est inpudentia crudelissimae uilitatis aegrum placuit occidere ut inueniretur cur non debuisset occidi nullum sanctissimi iudices natura morborum genus solis uisceribus abscondit et quicquid causas ualetudinis de uitalibus trahit in corpus emanat inde pallor inde macies quod ad interiorem dolorem superposita consentiunt non inuenio cur hominem uulneribus exquiras cum remedia quoque uitalibus per corpus immittas et in latentes meatus per haec quibus tegimur medicina descendat cur ergo non eadem ratione languor admittit intellectum qua sanitatem prodit abditos profundosque morbos aut citatior clausi sanguinis cursus aut crebrior anhelitus laborantis animae crede de his ante omnia sensibus oculis tuis et ipsos de quibus agitur modo singulos modo pariter interroga cui potissimum parti graue tacitae pestis pondus insederit unde prorumpat in gemitus conscius dolor medicus qui per haec non potest inuenire languorem non inuenit nec remedium quid si aliquid sanato medicina potest praestare rationis sufficit quod aliquando iam facta exanimis hominis inspectione ad totius intellectum naturae medicina profecit quid adlaturus huic aegroto es quod non tot saeculorum tot languentium experimenta deprehenderint uis tu potius hac audacia qua secreta languoris exquiris remedia temptare breuior uia sanitatis humanae propior nostrae salutis utilitas est si uiscerum nimius ardor stricta circa se membra durauit adhibe remedia laxantia si fluitat nimis aeger humoribus praesto sint per quae pressis clusisque uenis in nouas uires corpus arescat si parum prodest abstinentia rursus ciborum qualitate foueatur si spiritus receptis premitur alimentis ad puriores meatus ieiunio fameque tenuetur contigit tibi magna experimentorum materia medice aegri duo et languor idem non est opus ut expectes quando se per unius hominis patientiam explicet profuturorum magna diuersitas potes experiri pariter eadem consentanea diuersa pugnantia nulla ratio est uulnerum sanguinis supremorum quemadmodum sanari debeat alius aeger scire non possis nisi ex homine sanato quid quod etiam ut idem sit ualetudinis genus necesse est tamen duorum corporum diuersitate uarietur numquam in alienis uisceribus inuenias totum quod de altero quaeras et alius languor est si alius aeger cur maximum nefas alterius filii salute defendis homo in quo sola quaeritur causa languoris propter medicum occiditur adice quod nec deprehendi ex sanato potest ullius causa languoris quicquid nos in uitia morborum a naturali sanitate commutat facit aut nimii sanguinis pondus exaestuans aut superfluens calor aut ultra naturalem modum humor exundans aut spiritus per tacitos meatus non solita laxitate discurrens quid horum si uitalia ferro uulneribusque resecentur saluum potest esse languentibus cum compressi spiritus laborem protinus ille reserati pectoris meatus emittat sanguis isdem pariter deprehendatur egrediaturque uulneribus an fas putatis ut suam seruent uiscera nudata faciem ut nihil perdat ex priore natura illud pectoris uitaeque secretum cum admisit oculos plurimum in nobis etiam timore mutatur quantum aufert sollicitudo gaudium dolor et aliquis subitus adfectus quotiens dum ad curationem praeparatur aeger dum componitur ad sua remedia corpus medentium manus anima destituit iam uero ad singulos ictus et longissimas uulnerum moras quantum ex toto homine conuertitur clamore gemitu necesse est omnis perire quibus continetur uita causas quotiens ipsa uita consumitur et cum homine qui propter intellectum languoris occiditur ipse quoque paulatim languor emoritur differ saltem pater hanc crudelitatem quicquid ex filio facis facies ex cadauere si potest deprehendi languor dum occidit facilius cum occiderit interrogare mehercules hoc loco libet utrumne periturum pater an medicus elegerit negauit sua interesse quem occideret hoc si et alter perisset probauerat utrumque fuisse periturum cum conualuerit probat utrumque uicturum ad saeuissimam curationem potuit aegrum facilius mehercules explicare si esset unici pater sufficit ergo comparare decernere non iterum ille tibi pretiosior ille melior incipiet esse uicturo ubi est im patientia qua uix dimittitur cadauer in rogos qua corpus exanime detinetur amplexu dii immortales quam saeua quam crudelis est ipsa cunctatio dum deliberas dum unumquemque detrectas parricidium in utroque consumis duorum uilitate fit ut ex fratribus possit alteruter occidi numquam iudices res tam horribilis inauditaeque feritatis admissa est filium pater propter eum occidit quem etiam ipsum poterat occidere transfert iudices reus in medicum electionis inuidiam ille inquit aestimauit ille decreuit ergo manifestum est non parem fuisse languorem ex duobus aegris plus habuit spei propter quem debuit alter occidi recede paulisper mulier infelix filii tui nobis referenda curatio est felices aegri qui languore moriuntur qui supremos anhelitus inter suorum amplexus inter suorum adloquia posuerunt ut erat iuuenis primo ipso comparationis incerto mox electione cruciatus abacta est a perituro prima mater et modo sedula ministeria seruorum repente mutata sunt in mortis officia detrahuntur trementibus uelamenta membris et ut grassaturas manus totum corpus admitteret nudatur miserabilis ac deflenda macies toto deinde tenditur toro et ad inmobilem rigidamque patientiam per omnia lectuli spatia duraturus exponitur accipit carnifex ille telum non quo dextera statim totum uulnus inprimeret sed quod leuiter paulatimque discindens animam in confinio mortis ac uitae librato dolore suspenderet haec exhortatio hoc fuit perituri iuuenis adloquium fortiter dura patienter admitte sanabitur frater non est quod exanimeris metu dolore deficias caue uiscera exclamatione ne lasses anhelitu gemituque concutias ne remedium pereat alienum passus est miser discurrentem per omnia reserati pectoris improbum uagae artis errorem contentum fuisse medicum toto homine discentem primo putatis aspectu egesta saepe uitalia pertractata diducta sunt fecerunt manus plura quam ferrum stat iuxta medicum pater apertis uisceribus inhians stillantem animae sedem cruentis manibus agitantem ne festinet hortatur iubet altius diligentiusque scrutari interrogat dubitat contendit adfirmat et accipit de filii morte rationem at mulier infelix clusis aduoluta foribus cruentumque secretum toto corpore effringens uelut super busta tumulosque clamabat audi miserrime iuuenis si quis adhuc tibi superest sensus exaudi non permisit hoc mater crede orbitati meae crede lacrimis nec frater hac uellet ratione sanari inter haec reficiebatur miser haustibus detinebatur adloquiis conprimebatur residuus cruor cludebantur aperta uitalia nemo umquam tam noua pertulit commenta saeuitiae tamquam sanaretur occisus est ite nunc et quaerite an potuerit medico sanante uiuere qui tamdiu uixit dum occiditur uos tunc putatis illius tantum languoris medicum quaesisse causas quaesiuit quicquid nesciebat et usus occasione rarissima in omnem uoluit proficere nouitatem dii inmortales quantum infelix iuuenis animae quantum sanguinis quantum habuit ex uita qui pertulit ordinem longissimae curationis uix aegro misero licuit mori uix a cruciatibus suis anima dimissa est inuentum putatis esse languorem inuentum est illum potuisse sanari agedum commento tuo senex superbus exulta habes quod liberis quod parentibus quod inputare saeculo possis fecisti medicum parricida meliorem libet mehercules intueri par illud aegrum uidetis hominem qualem non salutares medentium manus non ars inuenta pro uita sed diri ferarum rabidique morsus et animalium fames satiata destituit hinc alium in nouas uires recensque robur reddito uigore surgentem uultis scire iudices unde uenerit tanta diuersitas illum pater curauit hunc mater quantum inquit misera pertuli laborem dum tam magnam foueo tristitiam non fuit mihi rixa cum morbis nec cum repugnantis ualetudinis rigore contentio totus in lacrimas maeroremque resolutus oderat lucem respuebat cibos fastidiebat haustus et uitam parricidii pudore fugiebat in omni proclamatione gemituque frater ille diebus ac noctibus cogitationes ille torquebat oculos de quibus tu aegris inpotentissima medicina mentita es non fuit non fuit solo languore periturus quem non potuit nec mors fratris occidere quid igitur inquit miserrima feminarum saeuissime senex ex hac recordatione tristissimae orbitatis ad hos uultus faciemque conuerteris sine dubio filius est et post grauissimas denuntiationes redditus uitae sed ignoscat natura pietas non est solacium matri unus ex geminis felicior ille dolor est quo transigi saltem cum oculis potest hic renouatur accenditur et in his uultibus illum cotidie putat uidere pereuntem sed et ipse gaudio redditae uitae laetitiaque non fruitur nec se credere potest caritate praelatum quem medicus elegit sentit infelix cuius orbitatis unicus sit quibus lacrimis perfundantur oscula quam magnis profundisque suspiriis concutiantur amplexus misera uerecundia sanitatis ingratae pretium sibi uidetur fratris occisi conuertitur hoc loco iudices mulier infelix et uelut ad quandam praesentiam amissi iuuenis siue inquit tandem securitate mortis explicitus in aliquo angulo sedis aeternae pudore requiescis siue exclusus ac uagus et inter fabulosa supplicia metuendus adhuc laceratione per stupentes horrentesque manes umbra discurris audi miserrimae matris iniquissimam conplorationem non quidem licuit mihi in illud conditorium cubiculum tuae mortis inrumpere nec supra carrissima membra prostratae meis uulnera tua tegere uisceribus quod solum tamen potui corpus quod medicus quod reliquerat pater hoc sinu misera collegi ac uacuum pectus frigidis abiectisque uisceribus rursus impleui sparsos artus amplexibus iunxi membra diducta conposui et de tristi terribilique facie tandem aegri cadauer imitata sum hoc est tamen quod de tristissima orbitate praecipue ferre non possum propter fratrem uideris occisus nec tamen umquam constare poterit an tu sanaueris fratrem abdicare et recusare liceat pauperis et diuitis inimicorum filii iuuenes amici erant filius diuitis cum in piratas incidisset scripsit patri de redemptione illo morante profectus pauperis filius cum amicum apud piratas non inuenisset quia lanistae uenierat peruenit in ciuitatem in qua munus parabatur sub tempus ipsum quo pugnaturus erat diuitis filius pactus est cum munerario pauper adulescens ut uicariis operis redimeret amicum petitque ut si egeret pauper pater alimenta ei praestaret ipse in pugna occisus est diuitis filius reuersus egentem inuenit pauperem palam coepit alere abdicatur neminem umquam iudices intra tam breue aetatis suae spatium plura terra marique perpessum quam quae proxima peregrinatione uel tuli uel timui uel uidi facilis ut opinor fides est cum ex omnibus quos nouimus mortalibus unus nominari me miserior possit quem infelicem ego feci tamen in hac quoque omnia excogitantis in me fortunae uiolentia confiteor numquam hunc me concepisse animo metum ne post redemptum per alienas manus filium displiceret patri meo misericordia illas uerebar magis iam non tacitas uulgi opiniones quibus crudelitatis atque saeuitiae reus peragor apud plerosque sanctos et graues homines nondum excusare potui quod redemptus sum obicitur mihi orbatus senex et ille qui modo saluo filio etiam contra diuitem steterat amissis in uno iuuene omnibus bonis inimicae domus supplex licet enim totas aduocemus in odia fortunae uires et unum egentem senem uniuersa gratiae mole calcemus confitendum est tamen plus amici nocuimus quam inimici quin ipsa prorogatae cotidiana stipe infelicis animae uidetur quodammodo maligna clementia quod enim beneficium est efficere ut uiuat orbus unum tamen uel grauius crimen infelix haec abdicationis meae fortuna defendit quod uix ad sustinendum spiritum sufficientis cibos prorsus tantum mortis inpedimenta auara manu dederim puto iam ignoscetis omnes si plus praestare non potui inuito patre quamquam iudices oboritur animo meo nonnumquam et illa suspicio quod patrem non alimenta uni seni parce uiuere adsueto nec liberaliter data nec diu danda in offensam meam compulerint quantulum est enim facultatibus diuitis quod sub patre sane tenaci filio familiae superest ac si foret maius forte momentum quis tamen parens tam durus est ut propter aliquam inpensam carere filio uelit quod ipse celatus sit quod non suae misericordiae pauperem commiserim non rogauerim praesertim qui quicquid umquam petii a patre exoraui sed neque haec ultimo fulmine castigari meruit in differendis precibus uerecunda cunctatio quid dum tempus opportunum faciles aditus hilariorem animum capto interim uolui superesse cui ignosceret neque infitior tamen fuisse me lentiorem quam oportuit tametsi hoc praecipue habere uideor patris simile sed si ulla emendatio paenitentiae est hic in publico uobis adhibitis rogabo non ego aes alienum luxuria contraxi nec profusus in uitia fortuna nostra male usus sum redemptionis meae pretium debeo si inpetro intellegam uerum esse quod quidam opinantur ambitiosum patrem publicare uoluisse domus suae misericordiam ne uiderentur pauperes tantum uitam inimicis suis dedisse si perseuerat ut porrectos egenti cibos mea fame rependat expulsum ab omnibus bonis filium similem faciat inimico uereor ne iniquis aestimatoribus inexpiabilis illius et saepe reprehensi odii culpa uideatur penes patrem qui tam facile irascitur uerum enim si placet fortunae magis moribus dissedere quam suis nam et paupertatis est proprium quando alia deficiant exerere libertatem et dum contemptus fama uitatur potentiores uel ambitiose offendere et nacta bonam conscientiam magna fortuna indignius inparem aduersarium patitur ergo conseruit ut solet casus duratura longius a paruis initiis odia dum contumeliam humilitas facilius intellegit dignitas grauius neque ulla fuit aemulatio quae enim esse inter inpares potest sed fato quodam similis ex diuersis causis contentio hic in irascendo pertinax erat ille in cedendo contumax quamquam nisi ultimam exprimere confessionem uicti ut r ique placuisset multa iam pridem signa dederant ueniae finemque pugnae petentis nam quo pertinuisse credimus quod pauper adulescens relictis omnibus solum me quem coleret quem amaret elegerat sine dubio a primis aetatis annis iunxerat nos potentissimus amor ille puerilis dum aut nulla erant inter parentes odia aut a nobis non intellegebantur post di ductas tamen domos perseuerauit immo inpensius laborauit et si quid mihi in eo satis perspectum est nihil horum fecit inuito patre quantum intellegere potui pauper sine dubio pudore cedendi ne damnasse causam suam uideretur simul quod nulla ipsi dabatur gratiae uia stare uisus in suscepto circuitu tamen quodam molliores temptauit aditus et dum firma tandem pax inpetraretur filium nobis obsidem dedit ac ne meus quidem offendi uisus est pater certe numquam reprehendit numquam prohibuit nec clam feci nec contumacem aduersus patris inperia umquam fuisse me uel ipse rerum declarat ordo nam quamuis infestum latronibus mare iussus intraui neque dissimulauerim magnas fuisse causas patri cur hoc mihi imperaret quod ipse facere non potuerat ego etsi nesciebam non interrogaui satis plena ratio fuit patrem uelle felix nauigantium condicio qui procellas modo et saeuos tempestatis incursus et albentes fluctibus scopulos aliaque pericula tantum maris pertulerunt ego miser naufragis inuideo captus barbaris manibus nec tam nexu catenarum uinctus quam pondere inundatum carcerem tuli et uincula macie laxaui quis non ignosceret omnibus qui post hoc exemplum nauigare timuissent ergo qua una spe misera trahebatur anima litteras de redemptione scripsi patri testor deos soli quid enim sentire uiderer de parentis adfectu si hoc incolumi redemptionem ab alio petiuissem nam quod unum mihi secundum patrem fortuna uidebatur parasse praesidium hoc sperare in illa sorte non poteram quid attinebat amico scribere quem sciebam non habere unde redimeret numquamne mihi dabitur liberum tempus conquerendi apud patrem de amicis suis qui proficisci uolentem retinere temptarunt qui piae festinationi attulerunt moras profectus esset tamen uel inuitis omnibus quis enim non hoc praestaret filio pater nisi quod interim amicus antecessit illum non pericula maris non infesti latronibus sinus non uicinum meae fortunae documentum prohibuit minus haec miror de amico illud est quod pensari nullis beneficiis possit proficiscentem non retinuit pater immo si quid in subsidia uitae seposuerat parca frugalitas id omne in impensas itineris contraxit et contulit infelicissime senex sic egere coepisti dicam nunc ego per quos iuuenis praestantissimus nauigauerit fluctus quos accesserit scopulos quantos lustrauerit sinus faciliora ista putant qui numquam nauigauerunt in omnia praeceps sine respectu sui quem iam tum apparebat uitae non parcere adiit explorauit et tamen ille quoque qui tanto opere festinabat sero peruenit audite audite iudices nouam captiui querelam iam miser apud piratas non eram alebat deuotum corpus grauior omni fame sagina et inter dedita noxae mancipia contemptissimus tiro gladiator ut nouissime perderem calamitatis meae innocentiam discebam cotidie scelus haec tamen omnia sustinui tuli adeo difficile est etiam sua causa mori et iam dies aderat iamque ad spectaculum supplicii nostri populus conuenerat iam ostentata per harenam periturorum corpora mortis suae pompam duxerant sedebat sanguine nostro fauorabilis dominus cum me cuius ut interiecto mari non fortunam quisquam nosse non natales non patrem poterat una tamen res faceret apud quosdam miserabilem quod uidebar inique comparatus certa enim harenae destinabar uictima nemo munerario uilius steterat fremebant ubique omnia apparatu mortis hic ferrum acuebat ille accendebat ignibus laminas hinc uirgae inde flagella adferebantur homines piratas putares sonabant clangore ferali tubae inlatisque libitinae toris ducebatur funus ante mortem ubique uulnera gemitus cruor totum in oculis periculum si quid est in me abdicatione dignum iudices unum crimen agnosco quod in haec amicum meum misi est quidem felicibus difficilis miseriarum uera aestimatio figurare tamen potestis qui tunc animus mihi quae cogitatio fuerit namque et natura redit in extremis tristis praeteritae uoluptatis recordatio et mihi cum generis conscientia cum fortunae conspicuus aliquando fulgor cum liberales artes cum omnia quondam honestiora munerario meo domus familia amici ceteraque numquam uidenda in ultima mortis expectatione succurrerent tenenti seruilia arma et ignominiosa morte perituro tum si ulla miseris fides est quid horum omnium ignari agerent propinqui nihil peius de fortuna mea suspicantes quam quod scripseram illud tamen grauissimum quod patrem qui tamdiu non ueniret captum putabam ergo tota cogitatione intentus in mortem expectabam cruentum illum confectorem quis enim dubitet quid futurum fuerit si ego pugnassem ille quoque occisus est qui inter nos ut apparet fortior fuit his cogitationibus attonito et in mortem iam paene demerso inopinata subito amici mei species offulsit obstupui totumque corpus percurrit frigidus pauor neque aliter quam si uana obiceretur oculis imago mente captus steti ubi primum lux rediit laxatumque est iter uoci quid tu inquam quo casu peruenisti huc miser numquid et te uendidere piratae at ille complexus ceruices meas effusis in pectus meum lacrimis solutus intercepto prope iam spiritu sero iam trepidante me primam uocem et diu solam edidit satis uixi ut uero causas itineris reddidit et uenisse se ad redimendum indicauit et unde inquam tibi pecunia nisi redistis in gratiam et te pater meus misit audite gentes audite populi non solita iudicium nostrum corona circumstet sed si patitur natura rerum totus ad cognitionem talis exempli orbis circumfluat tacete priora saecula in quibus tamen a primordio generis humani paucissima amicitiae paria admirabiliora fecerat longa temporibus nostris fides intercepta quicquid historiae tradiderunt carmina finxerunt fabulae adiecerunt sub hac conparatione taceant quis crederet si dubitari posset inter duos amicos quorum alterum immunem malorum omnium fortuna fecerat alterum piratis ac lanistae tradiderat meliorem condicionem fuisse captiui si diues essem inquit pecuniam pro te attulissem quod unum pauperibus praesidium est manus habeo has piratis daturus fui has pro te in pugnam uicarias dabo ignosce pater quod nimia contentione adfectus paene tibi orbitatis uulnus inpresserim testor deos non per me stetisse quod uiuo neque enim ita me efferarat ludus aut in tantum durauerat animum caedis longa meditatio ut eum amicum uellem occidi qui pro me mori poterat uindicabam mihi fortunam meam et adhuc necessitatis gladiator depugnare etiam uolebam neque ullis precibus poteram euinci quamquam se non superfuturum alioquin minabatur idque unum adfirmabat interesse utrum uicarium mallem habere mortis an comitem non uici quid igitur actum sit quaeritis duxit me ad munerarium iudices quas ego illius preces quam pertinaces lacrimas quam miserabilem obtestationem uidi nemo umquam sic rogauit missionem transferuntur in illum detracta corpori meo arma et male aptatis insignibus destinatum par producitur quid me admonetis supremarum amici mei precum quibus haec alimenta caro empta inopi patris senectuti petit a adiutorium hoc ad causam putatis me pudet quod rogatus sum per hanc inquit mihi lucem ultimam per notissimam amoris nostri fidem non sinas mendicare parentem meum sustineas adiuues praestes affectum si mereor tu sis illi uicarius meus nec plura dicendi tempus fuit iamque suprema per galeam dederam oscula digressisque in diuersum ministris permissus mars erat o quam sollicitus spectaui quam attonita mente quam simili corporis motu quotiens ad infestum mucronem quasi ipse peterer me summisi quotiens ad conatus erectus sum o misera cogitatio o crudelis natura metus merito tu amice pugnare maluisti facinus indignum illum animum illum ardorem non contigisse castris non bellicis certaminibus ubi uera uirtus nulla pugnandi lege praemium scribitur qua ui proelium inuaserat iratus etiamnum tamquam aduersario meo at omnis impetus excipiebatur callide ueterani gladiatoris astu omnes conatus contra se erant nec difficilem tamen sub illo praesertim auctoramento habuisset missionem sed noluit gladiator uiuere igitur iam nudum corpus uulneribus offerens ut totam pro me mercedem semel solueret stans periit cui licuit in patria in domo inter propinquos securo consenescere aeuo cui tranquillam sine reprehensione agere uitam iacet confectus uulneribus et primo iuuentae flore fraudatus periit miser fato meo at ego qui debebar illi fortunae quem mors sibi destinauerat emissus ludo nocentior quam uenditus etiam uiatico illius infelicis reuertor placeamus licet nobis fortuna nostra pater pauperi soluendo non sumus si qua est fides iudices pudet me contra indicare mea beneficia nec uideor uobis rationem posse reddere quod mihi tam parum obiciatur redemptoris mei patri in pretium meum orbo egenti quid praestiti quod pirata capto quod lanista gladiatori exiguam stipem et cibos semper petendos quantulum enim dari poterat quod non sentiret dominus tam curiosus de hac re consedistis hoc concitauit istam iudicii scaenam panis datus mendico et dilatata hac impotentiae nostrae opinione uideamur amicos ferro occidere inimicos fame computemus totam istam meae luxuriae impensam audite summam et miramini si hos sumptus ne diuitiae quidem sustinent tanti constat patri captiuitas mea cum tam caro redemptus sim quo tandem patereris animo si delicatus adulescens praesertim splendidis op eribus uel ex aetate mores uel ex fortuna traxissem et tempestiua conuiuia et peruigiles iocos aduocata sodalium turba solutus atque affluens agerem tantumque impenderem quantum non posset te ignorante consumi quae tamen ipsa boni patres libenter annis remiserunt cum abdicatione dignum putes et ultimo patriae potestatis fulmine coercendum quare mendico seni porrexerim ut parcissime dicam quod illi filius misit non redempta meretrix non egestum conuiuiis faenus non lenonum parasitorumque cara adulatio in crimen uenit cibaria senis nempe unius aetate ac malis confecti hoc diuitias tuas concutit hoc fundatam paternis auitisque opibus domum exhaurit si tam auarus es computa adhuc de alieno uixi at haec fortasse quae circumstat iudicium corona et omnis ignara causae turba magnum nescio quid et portento simile crimen expectat abdicas me pater tam cito modo tibi ex illa funesta peregrinatione insperatus reuertor unde ut uenirem uix optare potuisti nulla adhuc pro reditu meo soluta sunt uota non percussae diis immortalibus hostiae redemptori certe gratiam non retulimus at ego expectabam ut desiderio incensus affectus uix posset expleri ut post infaustam profectionem uelut obiurgatus tanto periculo numquam me post hoc saltem peregre dimitteres uix salutatis laribus expellor et apud plerosque dubitari potest an admissus sim an hoc agis ne quid tibi praestitisse uideatur qui me redemit saeuus enim credo et impius et quod maximum omnium uitiorum signum est ingratus beneficia patris non aestimo fortasse cui uitam debeam nescio nulla est apud animum meum memoria meritorum miserum me quod non possum tantum soluere quantum accepi quamquam causas abdicationis pater altius repetit et ultra peregrinationem meam inquirit idque ratione duplici primum ut reum quia premere atrocitas criminum non potest turba confundat deinde ut grauius uideatur iudicium patris cum is damnet qui soleat ignoscere cur inquit cum ego inimicum haberem pauperem tu amicum filium eius habuisti uolo iudices omissa omni contentione scilicet sic agere peccaui ueniam peto et errare hominis est et ignoscere patris duxit me similis aestas euicerunt officia cepit fides amantem odisse non potui nihilominus satis habundeque poenarum est et si pietatem tuam bene noui plus quam uelles datum est quantumlibet peccauerim quid amplius iratissimus dominus exigeret ludo tibi satisfeci nullumne cladibus meis finem dari placet parum est quod insanos pertuli fluctus et saeuis tempestatibus commissus arbitrio uentorum pependi parum est quod in nefarias latronum manus praeda perueni quae ultima malorum etiam seruorum condicio est sine exceptione uenalis inde me si uoluisset emere potuit inimicus parum est quod me diu piratae in carcere retentum quia redemptorem illis diuitem promiseram patrem in ludum uendiderunt tamquam decepti quod cotidiana pugnae meditatione tamdiu mori didici quod compositus armatus inductus perieram si melior amicus fuissem nisi me noua uelut in portu adorta tempestas paternis laribus extorrem et necessarii quoque uictus inopem circum ad alienas mitteret domos pudet enumerare calamitatium mearum gradus piratam lanistam patrem atquin pars ista criminis iudices mei non defendi meruit sed laudari neque enim reperio quid in rebus humanis excogitarit natura praestantius amicitia quid concordia contra fortunam maius auxilium nam primum praeter cetera animalia induit nostris pectoribus quandam societatem qua e mutuo gaudere congressu contrahere populos condere urbes edocuit et cum mentibus nostris uarios imposuerit motus nullum profecto meliorem beniuolentia tribuit affectum quid enim foret humano genere felicius si omnes esse possent amici non bella seditiones latrocinia lites ceteraque mala quae hominibus ex se ipsis nata sunt fortunae accessissent id quidem nimium deo uisum est at certe honestis conuenire mentibus fidem colere amoris gratiam referre omnibus temporibus omnibus gentibus praecipuum et quodammodo sacrum fuit neque enim nisi optimis mentibus contingit ut aut sic amare sciant aut sic amari mereantur hoc ego crimen expauescam scires quantopere gloriarer pater si cum amico meo ego redissem nisi forte similitudine flagitiorum ductus turpi me coniunxeram iuueni quae uita sine dubio nomen amicitiae non accipit ita tamen ad paria ducente natura uitia conuenera nt obice mihi amicum et habes maledicendi materiam gladiator fuit quare amicus illius fuisti ita opinor paenitet effers te longius dolor et nimia concitatus ira quo progrediare non respicis non sentis pater hoc te mihi obicere quod uiuam quisquam de illa amicitia queri potest praeter pauperem at ego inimicum habebam illius patrem decuerat quidem simultates quas maxime omnium mortales esse uoluere sapientes in his desinere in quibus nascerentur nam sic quoque immodicas serit discordiarum fortuna causas etiamsi non hereditaria subeamus odia ac diutius inimicitiae maneant quam inimici tamen si quid aduersus te ipse commisit adulescens sit hostis et meus si innoxius et omni uacans culpa caritatem mereri cupit si nullius me amici filius ualidius amat quid tandem uis pater respuam et iratas obiciam manus tu quoque non odisses pauperem si te amaret inserit se et beneficiis certat noras adulescentem omnia ultro praestantem et sic me amabat quamuis tu esses inimicus patris adice si tanta in adolescente indoles fuit quantam nulla umquam cognouere saecula si fides antiquissima et cum deorum coetu permixtis inaudita temporibus si me semper habuit cariorem spiritu suo etiamne despicienda mihi rarissimi boni occasio fuit at ego perpetuam quandam mihi gloriam reor quod ille caelestis animus me potissimum quem amaret elegerit ego sim probatus tanto iudice me quoque igitur feret fama per gentis et amici laudibus inlustrior uiuam credet aliquis idem me pro illo fuisse facturum cur cum inimici nos essemus uos amici fuistis aliud hoc loco crimen agnosco peccauimus enim fateor peccauimus quod cum amici essemus uos inimici fuistis haec iudices diutius exequerer nisi absoluta essent ipso iudice patre longum iam istius criminis tempus est numquam obiecit numquam excanduit ecquid hoc inter nos pater conuenit ne si longiores repetis offensas apud malignos uidearis me iratus non redemisse sed si quid ante commisissem odio tuo dignum potuisti me redemptum non recipere manifestum est ergo te patiente id est te uolente amicum mihi fuisse iuuenem et sane non solus in hac fuisti sententia idem filio permisit et pauper atquin si pars haec causae quae confessione longi silentii absoluta hodie in accessionem criminis alterius deducitur potest apud uos impetrare ueniam facilior certe sequentium ratio est ille enim sane fuerit inimici filius hic iam est amici pater nec ignoro iudices quam male ista defensio de humano genere mereatur si adeo nihil est per se misericordia ut nisi ulterior aliqua necessitas pudori uim fecerit pro summo crimine damnanda sit minus necessaria humanitas ergo si alienum et ignotum tamen quae publica omnium mortalium quippe sub uno parente naturae cognatio est hominem cibo forte iuuissem poena dignum uideretur seruasse perituram animam et ignouisse rebus humanis et respectu communis omnium sortis uelut adorato numini et stipem posuisse fortunae si hoc crimen est laudetur ergo crudelitas nihil habeatur piratis lanistisque prudentius ferantur sane profutura humano generi duo exempla intra tam breue tempus propter misericordiam alter abdicatus alter occisus est quod crimen si fatendum sit num animum mihi ipse finxi aut mea potestate regitur affectus an arbitrio formantis mores omnium naturae compositus cum crimine meo natus sum nam siue caelestis prouidentia siue inrationabilis casus siue assignata siderum cursu nascentibus nobis necessitas multa uarietate pectora nostra distinxit nec minus numerosas animorum quam corporum dedit formas sunt quorum mentes etiam nocentium supplicia confundant qui ad omnium sanguinem pallescant ignotorum quoque miseriis inlacriment sunt contra qui ne suorum quidem misereantur mihi mite pectus et mollis affectus ad omnem calamitatium conspectum tremit noli me aestimare mea fortuna pater non habeo gladiatoris animum utinam mihi quidem causa permitteret sic gloriari iuuenis conceptus splendidis parentibus cum solum tam speciosae fortunae crederem fructum posse prodesse et contra uarios mortalium casus quasi portum benignitatis aperire concupiui quandam humanitatis ciuicam gloriam periturum hominem siue ille naufragio eiectus seu spoliatus incendio siue exutus latrocinio erat naturae patriaeque restitui paria tecum facio res publica quae propter me unum ciuem perdideras haec me magis decet impensa quam uestis argentum ubi pecunia melius poni potest quam ubi laus emitur ubi faenus bonitatis extenditur magna conscientia est felicitatem meruisse ignotus sane sit et alienus quid fuerit ante non quaero post hoc erit amicus et hercule quo quisque plus potest quoque latius patet ad incursus hoc magis cogitare debet atque respicere quantum in nos fortunae regnum sit quam instabili sede humana consistant non me aurata laquearia nec radiantes marmore columnae nec graues crustae fecerint immemorem fragilitatis multa saepe et locupletibus accidunt saepe in imum summa decidunt ego uidi pauperem auxilia diuiti ferentem sed sane superbius aestimet miserias longa felicitas et alienum casum facile despiciat securus sui ego quotiens auxilia calamitatis petere aliquem uideo non possum non moueri fortuna mea succurrit mihi continuo tempus illud quo ipse clementiam optabam ignosce pater si penitus animo meo hic insedit affectus amare misericordiam miser coepi sed inimicus inquit meus est nam quis nos tanto opere laudaret pater si hoc amico praestaremus haec est celebranda uirtus haec animi suspicienda moderatio uincere iram et inter simultates quoque meminisse hominis ut fabio maximo immortalem attulit laudem ereptus ex hostium manibus minucius ut tiberium gracchum admirata ciuitas est scipione in carcerem duci prohibito te quoque similis animi magnitudo memoriae dabit tuis enim opibus uiuit inimicus quicquid est istud quod senex inops ex nostra domo accipit si non irasceris tu praestitisti tibi hoc pulchrum atque magnificum est nam ego si quid in patrem seruatoris mei confero non sum laudandus neque expectaueris hoc loco pater ut illa dicam semper odiorum honestus occasus est et dum simultates nihil aliud habent quam nocendi cupiditatem speciosa in melius animi mutatio est cum exempli honore iunctaeque ex hostili paene concursu in affinitatem manus unde tantum misero boni ut inimicus sit aspice solum egentem senem omnibus praesidiis destitutum nonne contumeliam fortunae tuae facis si hunc odisti et adhuc putas tua interesse ne uiuat nulla tibi contingere maior ultio potest quam si iam talis est ut illius etiam nos misereamur magna mehercule iam de uetere aemulo poena superest panem eripere mendico et grauissimae per se fortunae manui pondus imponere age si perisset cadauer calcasses ferae mehercules generosiores iacentes transeunt et cum reseruati hostes restitutaeque urbes maiora causae exempla sint quod scio uictis etiam gladiatores parcunt post orbitatem post egestatem quid amplius potest pati nisi quod optat ulteriorne tibi aliqua ultio quaerenda est aut aliquid rerum natura peius capit quis non te omnium mortalium inhumanissimum putet si hoc aduersus inimicum tuum saltem optasti si mehercules inexpiabiles odiorum causae et compositis quoque fabulis ulteriores inimicitiae fuissent ausim dicere si propter illum liberos perdidisses accipienda tamen erat a fortuna tali s satisfactio certe ad uitandam insolentiae opinionem quae fere immeritam quoque potentiam carpit ne uagaretur per urbem inuidiosus mendicus et calamitatis auctori crimin os us causas uulgo suggereret odiorum nescio quo modo omnis pro laborante fauor est nec ulla m perpetuam gratiam seruat nisi modesta uictoria nostra potissimum clementia sustineatur ne illius alii misereantur facilis ut animaduertere uos spero iudices defensionis meae cursus est antequam incipiam habere causam nimium bonam hic iam conscientia trepidat oratio et uelut inter binos deprehensa scopulos cum aliud obiciatur aliud defendendum sit haeret in dubio cum beneficiis meis computare non audeo cognouistis expositionem causae quanta quamque excedentia fidem adulescentis optimi merita narrauerim haec mihi omnia sine dubio ille praestitit sed quid interest debitor delicatus sum quid in hac parte defensionis agam iudices dicam referre gratiam beneficiis uolui itane tandem aliqui mendicare amici patrem aequo animo uisurus fuit at ille me redemit cui nihil debui t dicam moueri me supremis amici mei precibus egregia uero comparatio at ille mihi praestitit quod non rogaui utro me uertam tamquam honestum defendam factum an tamquam necessarium alterum absolui facilius potest alterum laudari rectissimum opinor ueritatis i nter est audi pater alimenta ista quae donata egenti putas quanti illi constent si accepto captiuitatis meae nuntio nullis precibus adductus nullis epistolis uocatus adolescens ad liberandum me uinculis piratarum profectus esset quibus tamen meritis pensarem cum id mihi praestitisset quod ego tantum a patre speraui intrare maria praesertim tam recenti documento timenda et latrones ultro quaerere et cum praeter uicarias manus nihil esset nauigare uoto captiuitatis quis posset alius quam qui paratus esset pro amico mori magnum hoc per se ac saeculo nostro uix credibile iudices illud uero omni praedicatione maius ad redimendum me profectus est cum mendicaturum patrem suum sciret atquin sperare poterat futurum ut sine periculo suo redimeretur nihilominus amicus cum haberem diuitem patrem sed noluit ipsum itineris apparatum et ne qua periret redemptionis hora praeceps cucurrit pro fidem deum hominumque quemadmodum ad redemptionem amici festinat etiam cui us pater lentus est terentium quem inter ceteros captiuos secundo punico bello scipio africanus uinculis exsoluerat memoriae tradidere maiores insigni receptae libertatis pilleo gratiam testantem in triumpho ducis esse conspectum et ille quidem maioris momenti accessio publicam senserat felicitatem priuatim tamen debere se putauit uictoriae beneficium quid me facere conuenit qui per maria latrociniis infesta solus petitus sum qui lucem libertatem denique quicquid patri debeo non ignarus ut primo natalis horae tempore sed uidens sentiensque acceperim nec solum donatus his bonis sed summis periculis liberatus sum nonne me ex amici fide natum et tenacioribus beneficiorum uinculis fatear esse constrictum miserum me amice fidelissime ingratum me moriendo fecisti et quantulum est quod adhuc loquor de mea infelicitate de piratis leuis est ista fortuna quae etiam nunc recepit moram solent expectare latrones redemptorem in ludo fui qua poena nullam ulteriorem scelera nouerunt cuius ad comparationem ergastulum leue est hoc si scisses pater affirmo promitto cuius pietatis es nemo te antecessisset illa certum habeo expectas ut dicam morabar inter sacrilegos incendiarios et quae gladiatoribus una laus est homicidas inclusus turpiore custodia et sordido cellarum situ iamque in eam ueneram fortunam ut me uictum recipere non posses uictorem nolles aderat hora supplicii mei qua nusquam morandum iam praebendus erat ingulus et fundenda uita cum sanguine neque enim dubitare de euentu licet exemplar fati mei uidi si me ab his imminentibus malis pecunia redemisset beneficium tamen potius dicerem magis aestimandum esse quam pretium sed apud malignos interpretes posset uideri uel spem secutus aliquam uenturi temporis uel praesentis uoluptatem hoc admirabile et uni tantum pietati referendum est dedit beneficium quod numquam reciperet et cum amicum quem redimebat habiturus non esset nihil aliud emit quam honestae mortis conscientiam transtulit ergo in se fortunam meam subiitque non solum fortiter sed etiam libenter id quod mihi miserum putabat res dictu incredibilis gladiator dimissus redemptor occisus est recepit pectore aduerso ferrum et quasi quam emittebat animam in meum pectus transfunderet et hoc uno tristis occiditur quod amplius amicum uisurus non erat eant nunc antiquarum conditores fabularum poetae et se ad exhortandam amicitiae fidem magna quaedam composuisse carminibus putent si dixerint aliquos per maria terrasque asperiorem fortunam amicorum tantum secutos aut principem graeciae uirum in ultionem interfecti amici inauspicata bella gessisse nam inter fratres quoque illa maxime admirabilis tamen alterna mors est una fingitur coniunx quae iam perituri uitam mariti uicaria morte sua redemerit adiciturque miraculo fabulae fecisse hoc eam quod non praestitisset pater en indubitabile saeculi decus et fictis maius ut moreretur pro me amicus suum reliquit patrem meum uicit et sane quid profuisset festinatio patris etiamsi ad redimendum me prior forte uenisset hoc me pretio nemo alius redemisset neque uero plurimum fuit praestitisse mortem namque interim specioso titulo bene uita pensatur illud honesto amico grauius nomen gladiatoris accipere subire dominum lanistam minus te amice laudarem si uicisses an ille animus rediret in cellulam ferret saginam magistrum personam denique sceleris mea depugnasti causa tua peristi haec tamen omnia ultima fortunae nomina ut mihi detraheret induit sibi uenit in harenam homo nec sceleratus nec infelix ecquando iudices hoc audistis bonitate sua gladiator factus est utinam iudices haec quae illi speciosa sunt tam honesta essent et mihi quotiens ad infelicissimum respexi senem cuius orbitate uiuo cum confectum cladibus et tantum poenae suae residuum considero uerum fatendum est pudet me pretii mei uideo senem meliore sui parte praesepultum omnis etiam spei superstitem orbum destitutum illud tamen solacium est quod nisi talem amicum habuissem haec de te dicerentur huic patri inuidiosa quaedam opinor et quae bene filii morte pensetur criminosa liberalitas contigerit egenti alioquin duo egentes et circa omnium uel ignotorum domus stipem rogabimus pariter si quis grandis natu parens est miserebitur senis si quis iuuenis filius miserebitur adolescentis fortasse proderit mendicaturo mihi quod ipse aliquando egentem pauperem alui accipe satisfactionem in quacumque parte rerum naturae es amice carissime non excidere mihi tua mandata fortuna defecit opes auferuntur quod unum mihi relictum est en polliceor patri tuo uicarias manus quid uis porro faciam agrestia opera delicatior quod a fortuna non didici et cotidiani quaestus operis duobus egentibus non sufficit miserum me si exsoluere fidem uoluero fortasse mihi in ludum reuertendum est malae tractationis sit actio quae amissum filium uidebat in somnis indicauit marito ille adhibito mago incantauit sepulcrum mater desiit uidere filium accusat maritum malae tractationis quamuis iudices inter eos qui liberorum mortibus destituti cuncta uota et praeparatas spes in senectutem ante se egerunt id fere acerbissimum certamen conflictationis oriatur ut unusquisque luctibus ac lacrimis suis credat accedere quandam dignitatem si miserrimus esse uideatur haec tamen femina neque noto neque publico genere miserabilis non impudenter inter ceteras matres quae aut unicos aut iuuenes pios filios perdiderunt eminere et occupare quendam maerentium principatum differentia nouae calamitatis affectat quae sola omnium supra fidem infelix in uno filio iam alteram patitur orbitatem priorem quidem illam ut communem ceteris et fato accidentem fortius utcumque tolerabat nam et de filio nihil aliud perdiderat misera nisi dies nec iam timebat ne ille quo fruebatur mori posset planctibus lacrimisque paene improbe dixerim parcius utebatur nec sibi permittebat dolor lugere uenientem nunc destituta solacio persuasione fraudata est dum non putabat perisse quem poterat uidere eripuit ingrata filio alterum titulum miser ille nisi teneretur iam et ad patrem ueniret tantum misera petit ne minus perdidisse uideatur quam ipsa desiderat non inani persuasione nec cogitationibus ficta lugentis umbra ueniebat nec agitabat incertos leuis imago somnos ac ne confusi quidem tristi cinere uultus et inspersum fauilla caput noctibus suis obibat sed filius erat qualis aliquando et iuuenis et pulcher habitu nec aspici tantum uiderique contentus uerum si quid desiderio creditis miserae quae sola uidit amplexus et oscula dabat et tota nocte uiuebat multum perdidit mater si contingebat hoc illi non minus si uidebatur nunc tenebras inanis et longas oculis flentibus noctes iuxta somnum mariti peruigil et tantum deserta metitur non desiderio fictus aut fucatus habitu nec ut somniorum uanitate conspicitur sed experta non totum mori hominem illud quod nec flammis uritur nec cineribus extinguitur nec urnis sepulcrisque satis premitur expectat nunc ista carcere obseratam animam et repugnantem magico iuuenem cogitat ferro infelicissima omnium mater plus aliquid esse quam umbram filium putat postquam potuit includi nec sua tantummodo poena proprioque supplicio deserta consumitur rescissa orbitate uel magis cruciatur quod non licet filio uenire cupienti nunc barbaro carmine grauem terram totis noctibus pulsat et impositum sibi sepulcrum quod non possit euoluere quae solebat ipsos discutere inferos umbra miratur miser quem non tantum uerba clauserunt nam forsitan per illa transisset sed uincula ferrea solidique nexus ad mortem reduxerunt quomodo tenetur infelix qui ne propter hoc quidem uenit ut queratur misereor feminae cuius inuidiae totum facinus ascribitur maritus sic filium inclusit tamquam se inquietari mater ista quereretur igitur iudices nemo miretur si ad tam crudelem ad tam immitem patrem umbra non uenit sciebat ubi lacrimas ubi posset inuenire singultus a quo magis desideraretur namque isti ferreum pectus et dura praecordia nec sunt de orbitate sensus quid enim inhumanius patre quid inueniri truculentius potest inuidit matri ne filio frueretur nec hoc ideo fecit quia uidere ipse malebat ne uiuentem quidem adhuc et incolumem tam blanda tamque debita pietate prosequebatur ut defuncto seruaturus affectum etiam sepulti pater uideretur tanto magis effusa mater et suis ac paternis uicibus occurrens haec pallidior ad metus ad uota pronior non diebus secura non noctibus et ille miser intellegebat utri promptior ex parentibus et facilior esset affectus itaque ab huius osculis ab huius feminae ceruice pendebat et quia longum est officia praeterita debitae pietatis agitare illo ipso languore quo filius caducum illud et fragile corpus amisit quam perdite mulier et usque in exemplum modo super ora pallentis infelices lacerabat oculos nunc siccata frustra ubera querebatur nunc superstitem caedebat uterum notabat haec ille deficiens mandabatque morti suae cui periret ubi sunt qui cito iubent stare lacrimas quibus non placet longum agere maerorem retulit umbra gratiam matri scio et intellego cum inter gementis iacet medium cadauer et cum omnis uidetur remisisse curas tunc sentit aliquid et intellegit et inter suos iudicat moneo te orbitas moneo effusius fleas effusius te efferas numquam perisse lacrimas credas filii sui umbra cui non apparet irascitur iam gelidi piger corporis sanguis omnis in mortem strinxerat uenas et nutantium fulgor extremus uanescebat oculorum et iam desperantibus medicis crediderat pater adhuc tamen spirare matri uidebatur et quamcumque corporis partem osculis misera tepefecerat illo uitae calorem redisse clamabat oderat ignes oderat rogos reponi corpus et seruari membra cupiebat et nunc infelicem magis matrem paenitet quod sepultus est qui poterat reuerti scitis ipsi quo exequiarum die s labore extracta sit quamdiu filium tenuerit a lambentibus flammis unde enim speraret ut postea uidere contingeret ut extra orbitatem haberet oculos iam magum misera quaerebat ut umbra euocaretur reliqua mater infelix tu ad iudices referre debebas et nisi orbitate nisi lacrimis uox mutaretur in gemitus noctes tuas quanto melius tuo ore lugeres ego utcumque potero perferam satiare misera satiare saltem memoria diei illius quo exequias unici duximus iam planctus inquit lacrimasque consumpseram et tenebras ueluti perpetuas uenire gaudebam iam fatigata propinquorum officia defecerant iam plangorem familiae altus sopor uicerat rogo ne quis tam contumeliosus sit in matrem ut per quietem contigisse filium dicat unde miserae tunc unde somnus nihil de te marite nihil queror satis magnas dedisti poenas si totis noctibus mecum flere uoluisses uidisses utique non quemadmodum tenues rerum imagines solent cogitationibus accipere corpus cum uanae absenti animo cogitationes finguntur sed ipsum filium qualis blandissimus erat et si dimittatur uidebis subito ante me diductis constitit tenebris non ille pallens nec acerbo languore consumptus nec qualis super rogos uidebatur et flammas sed uiridis et sane pulcher habitu nescio ubi totam reliquerat mortem non igne torridae comae nec fauilla funebri nigra facies nec uix bene cinere composito umbrae recentis igneus squalor proclamaret mater infelix etiamsi talem uidere desisset primo tantum stetit et se permisit agnosci ego tunc plurimum stupui non ausa oscula dare non iungere amplexus infelix primam perdidi noctem dum timeo ne fugeret hanc tu marite persuasionem putas et uanum animi mei lugentis errorem quicquid est in filio plus apud matrem fit cum desinit uis denique scire quid uxori tuae detraxeris ex defuncto filio non habet aliud quod speret iam nox altera aderat et primis statim tenebris praesto filius erat non ille ut pridie procul et tantum uidendus sed audacius et propius et ad matris manus tamquam corpus accedens nec iam nisi cum luce certa fugatisque sideribus inuitus ille uanescebat ex oculis multum resistens saepe respiciens et qui se promitteret etiam proxima nocte uenturum iam maerori locus non erat mulier filium nocte uidebat die sperabat quid attinet singula referre nullis inquit destituta sum tenebris donec scelerata tacui satiabar osculis satiabar amplexibus et colloquebar et audiebam misera plus perdidi si nemo credit iam coeperam tuam quoque marite crudelis agere causam rogabamque iuuenem ut paternis oculis quoque laetus occurreret et tibi ingrate dimidia nocte cedebam iam miser et ille pollicebatur haec me fiducia perdidit ut confiterer rogo quid tam muliebre quid tam maternum fieri potest gaude inquit marite gaude filium fortasse nocte proxima uidebis illum quem crudelibus flammis exussisti ex quo cineres et ossa supersunt iuuenem uidebis et forte etiam die speres ego certe totis noctibus mater sum uideo fruor iam et narro exitum paterni affectus quaeritis filium uidere timuit sic magum protinus nescia matre cuius horrido murmure imperiosisque uerbis dii superi manesque torquentur excogitator iste mortis alterius aduocat non ut exorati manes deducerentur nec ut euocata nocturnis ululatibus undecumque umbra properaret sed tamquam parum sepulcra premerent et tumulorum leue pondus esset filius inquit meus non satis periit adhuc fulgore siderum fruitur et nocte nostra nam cum dies occidit imponit morti suae finem domum repetit et maternos territat somnos inueni aliqua inueni uincla uerborum sed arte tota sed labore toto magna tua gloria est si retines filium qui redit etiam a morte ad matrem noxium sepulcro circumdatur carmen tunc horrentibus uerbis urna praecluditur tunc primum miser filius mors et umbra fit ite nunc et putate uana fuisse matris solacia filium ista si cogitationibus et inani persuasione uidisset adhuc uideret at quae supplicia sustinuit infelix illa statim nocte iam totam domum ac familiam quies prima sopiuerat et tacentibus tenebris uenerat tempus dulcissimum matri iacebat haec insomnis inquieta cum diceret iam statim apparebit iam statim ueniet numquam tamen tardius uenit miseram me fili proxima nocte iam ueneras ecce iam medios sidera tenent cursus indignor irascor ita demum mihi satisfacies si apud patrem fuisti miseram me iam maligna mundus luce clarescit quando uenies iam redire debebas ac postquam alteram tertiamque noctem deserta uanis questibus duxit tum tristiora lugubria tum squalidae magis placuere uestes tum repetitis sanguinauere planctibus iam conualescentes lacerti nihil est infelicius matre quae perdidit aliquid in filio postquam extulit cum uero comperit noctes suas iuueni s necessitatibus magicis et cantato perisse ferro quam tum illa praefixum clausumque tumulum nudis cecidit uberibus quo fletu sepulcra perfudit quo gemitu audientem forsitan et exire cupientem frustra uocauit animam o natura crudelis plus magum posse quam matrem ubi sunt qui acerbas mortium necessitates et ferrea iura fatorum et inuictas nec ullo maerore mutabiles inanium leges querebantur umbrarum filium tuum mulier infelix non impositae inferis clusere terrae nec spissa perpetuae noctis caligo compescuit non fabulosa uatibus palus multumque celebrati curuato igne torrentes haec permeabat haec omnia nocte transibat leuioremque mortem suam fecerat quam si peregrinaretur et abesset et nunc minus mali pateretur si non sentiret ille qui non uenit in quendam carcerem translatus a tumulo patitur ueneficia uitae magnae sunt ergo umbrarum catenae et quamquam uolatilem uagamque imaginem morti stringunt atque alligant tamquam reum corpus animam ferro uero ac lapidibus artare et ut solent bellicae robur accipere portae ipsam umbram iam catenis alligare iam claustris non dico crudele est portentosum nefarium utique si hoc faciat qui sensurum filium credat et nunc illos miserrima mater in corpus putat et in membra descendisse mucrones o mage saeue crudelis o in lacrimas artifex nostras uellem non dedisses tam magnum experimentum irascimur tibi et blandiri necesse est dum cludis umbram intelleximus solum te esse qui possis euocare uidetur itaque mulier infelix a dignitatis dolore secedere quod tam quam uxorias in forum querelas et tamquam delicata matronae desideria pertulerit non enim uestes nec aurum nec ambitiosos quaerit ornatus contenta est orbitas sordibus suis ac ne pelicis quidem dolore compellitur nec tacita gaudia mariti impatientia et muliebri uanitate complorat sed nec relictum torum desertumque genialem uelut contempta uilitas uxoris ulciscitur alia longe alia de noctibus cura est ne timueris quaecumque dignitas es magni doloris nihil queritur misera nisi par orbitati nisi matri dignum quod publicos consumat oculos quod ignotas quoque exigat lacrimas quantam enim a marito acceperit iniuriam scire uultis sola mater filium perdidit nec potest inuidiam facere morti ante itaque quam sciatis iudices quis dolor quisue maeror quae tanta impatientia eruperit ut mulier aliquando dulcium oblita tenebrarum clarum nitorem publicae lucis et diem etiam domi inuisum in foro interque leges notabilis et sepulcris abstracta pateretur certum profecto habetis non audaciam neque impudentiam nec uanitatem umquam querelas habuisse miserorum quam uerum est quicquid exclamat calamitas nec ab infelicibus ficti temere exeunt gemitus mulier quae sanguinantes ad iudicem porrigit lacertos quae scisso laniatoque uultu quae liuidis profertur uberibus magno dolore cogitur ut hoc potius agat quam cineres osculetur quam complectatur urnam grauis testis querelae suae orbitas est et antequam ad genus illatae inique ei iniuriae uenio cur marite quae ex te filium perdidit quicquam potest queri crudelis orbitatem feris adhuc alio dolore tamquam parum desideria conficiant quae de unico gerit non pateris animam uacare lacrimis suis tu qui sinum debes qui colloquia et amplexus quam misera est quae queritur et de solacio suo nun c coniugis desideriis large indulge t nihil aspere nihil contra uoluntatem habet priuilegium suum mater infelix molles manus et mitia fomenta magnis uulneribus admoueas quae se adhuc secari plaga permittit in summo est uiri forsitan quomodo fortior sexus sic et contra dolorem quam imbecillis animus magis pugnat itaque totum istud lugere femineum est et simul orbitas imbelle pectus inuadit animus ille qui luctus suos sequitur incipit indulgentiam sentire lacrimarum fidem tuam marite coniugi flere liceat satiare gemitu orbitatem permitte quamdiu uelit flere odi patrem qui cum filium et ipse perdiderit putat nimis lugere matrem quid ergo queritur inquit hoc primum filium non quomodo debes scelerate desideras magno animo orbus es loqueris fuisse mortalem et interpretaris nihil superesse post flammas flet iuxta latus et plangit uxor tu siccos oculos habes illa totis noctibus funebres exercet ululatus tu graues somnos ac placidam quietem pater crudelis pater immemor quid uis tibi amplius obiciamus ex quo perdidisti filium numquam sic desiderasti ut uideres quid quod eripuisti matri solacium puta uanum et superuacuum nolo iudices nolo corripias scires quantum esset hoc si tantundem doleres res indignior non est quam quod tibi de eo postulas credi quod non uidisti indulge sane uanae rei ignosce libenter se orbitas decipit magnas calamitates una ratio sustentat quod indulgent mala persuasionibus suis quicquid ad miseros pertinet crudelius eripitur quo minus est clamat itaque clamat mater infelix si mihi aliquam imaginem filii mei uel paruuli uel iam adulti uel nouissimam iuuenis auferres inicerem tamen misera tamquam corpori manum illam similitudinem flens tenerem illos oculos illam gratissimam faciem et risus oris expressos et adumbratos artificis manu uultus sed illum perdidi unde imago unde similitudo unde solacium fili plus hodie amisi quam cum elatus es post mortem te tuam uidi si mehercules notas in corpore unici uestes subtrahere temptares dicerem succurre solacio meo haec omnia apud me filii mei membra sunt ego osculabor amplectar flebo supra non est ratio fortasse adeo quicquid rationem uincit affectus est nihil est sceleratius prudenti orbitate leuia inquit leuia loquor ego filium meum uidebam quaenam istum fortuna quae indulserat condicio naturae non excludebat orbitas oculos tuos eras iam consecuta mater ut iuuenem die absentem putares maximam perdidit mors acerbitatem si possis uidere quem amiseris uidere ergo tibi contingebat o mulier uultum habitum corpus incessum non crederem nisi te perdidisse sentires tempora ergo cum morte diuiseras et superstite filio fruebaris omnibus tenebris quantum perdideris hinc aestima hoc tibi si non contigisset non eras tam improba ut optares aliquis o pietas sepultus et conditus ueteri s corporis cinis et fauilla tamen corpus sumebat in noctes et ad solida uiuentis membra reuocatus praebebat se matris oculis qualem non crederes recessurum nec queri de luce poteramus quantum licebat aderat uidebas ergo mulier ac praesentia fruebaris uidebam inquit et fruebar et ad quem pertinebat rogo etiamsi decipiebar sed quid ego utor testimonio tuo mago credo et uidisse te filium et nunc non uidere at tu misera nihil crudelius ex marito timebas quam ne tibi non crederet nemo inquit oculis meis fidem detrahat fili indulgentissime adolescens uidi te nec semel uidi certum est fixum est eripi non potest quatenus impius pater et hoc tibi auferre conatur ut te uenisse non credam nec illud garrula nec uana uoce uulgaui uenire te nulli indicaui nisi qui deberet optare ut hoc posses patri tantum tuo patriignosce deceptae confessa sum dum interrogo an te et ille uidisset itaque das mulier infelix graues satis nimiumque poenas effecit magus ne filium uideres et solum apud te reliquit ut meminisses quod uideras totum tamen illud solacium tuum refer misera si potes et primum confitere simpliciter an soporis pondus illud et nesciae quietis uanitas fuerit apud me quidem satis misera satis eras mater infelix etiamsi tale somnium perdidisses miserere inquit melius de affectibus meis sentias non ego fatigata planctibus sensi uenisse noctem uidere filium peruigiles meruistis oculi sed primum dum metuo umbra processit subito dii boni quod ego gaudium quam uidi felicitatem constitit ante me filius discussis tenebris ita dimittatur aliquando prosilui protinus et accessi uultus comas ora perspexi meus erat quam laetum se quam hilarem offerebat quomodo persuadebat mihi ne crederem morti scelerate nescis pater quam similem uiuenti filium cluseris circuibant totum corpus oculi non inueniebam quid ignis egisset subinde dicebam hunc ego extuli hunc rogo imposui ex hoc ego cineres et ossa collegi si talis est quid habeo quod lugeam perisse filium meum hoc uno intellegebam quod illum non poteram et patri ostendere confitebor primae tamen nec ego credidi nocti et tamquam uictis irascebar oculis et erubescebam misera si quies fuisset ecce iterum iuuenis ecce iam cotidie uenit quid habeo quod interpreter uerum est utique quod semper est nouissime non tamquam umbra ueniebat sed assidebat sed amplexus dabat ego sentiebam et recipiebam quotienscumque domus fuerat grato sopore prostrata aderat ille quales humanis se offerunt oculis propitii dii quale laetissimum numen est cum se patitur uideri sicut omnis religio templorum omnis religio lucorum cum tacuere mortalia et profani procul errauere sedibus totis solitudine frui et de suis dicitur exire simulacris ita iuuenis meus noctibus totis agebat filium et paterna domo et penatibus suis fruebatur placidus et mitis et matri propitius ut numen et deus delabi sideribus et uenire de liquido puroque aere uidebatur quid imprecer sceleratissimo patri umbram probare uoluit miseremini iudices ut hoc facinus quibus debetis accipiatis animis maius parricidio maius quam si filii sepulcrum funditus eruisset et sacratos morte lapides etiam cineres et ossa religiose quiescentia fracta sparsisset urna aduocatur homo cuius ars est ire contra naturam qui simul ore squalido barbarum murmur intonuit pallere superos audire inferos tremere terras ut experimentis loquentium fama est constitit iuxta tumulum miserrimi iuuenis mors certior nunc opinor inquit arcana mea tenebrae adiuuate me digna e nunc omne terrenum numen et religio quam isti inrogo propius adeste succurrite magis mihi laborandum est quam cum sidera mundo reuelluntur cum iubentur hiberni fluuiorum stare decursus cum potentiore carminis ueneno uicti rumpuntur in mea strumenta serpentes custodiendus est iuuenis assignandus est inferis et densioribus transfuga claudendus est tenebris quanto facilius opus erat si reuocaretur mox in ipsam dicitur incubuisse pronus urnam et inter ossa et inter cineres uerba clusisse hoc tamen subinde respiciens confitebatur repugnat umbra itaque carminibus non satis credo praefigamus omne tumuli latus et multo uinciamus saxa ferro iam bene habet expirauit aliquando non uideri non progredi potest an mentiar scies proxima nocte omnes mehercules parentes utique qui liberos perdiderunt ire in istos oculos in ista ora debebant tu sic filium tuum clusisti tamquam nocentes ad inferos reuocari soleant animae quae inter languentium familiam et tristes penatium morbos uagae errantesque magica sanitate captantur laqueone uitam damnatus eliserat noxium per sua uiscera exegerat ferrum an ex conscientia uenena praesumpserat nec recipiebat se nisi carmine inclusus quando domum tuam funereus et squalidus quando te terruit crudelissime omnium pater de filio tuo malam umbram fecisti quas nunc putas uxoris miserrimae esse cogitationes qua materna uiscera persuasione torqueri nunc filius meus illic unde uenire consueuerat iacet strictus alligatus inpatiens queritur subito terram grauiorem utique cum sentit uenisse noctem quando umbrae feliciores dimittuntur ad matres at uero si qua inter manes colloquia sunt et esse credo non deest qui iuueni meo dicat quam uilis tuis fuisti quam libenter te perdiderunt quid illa mater ad quam ire consueueras has tibi catenas haec uincula pro merito reddidit ita infelicissima omnium mulier et si magus etiam recedat hoc periclitatur ne filius se putet uenisse ad inuitam agit iam hoc loco nobiscum maritus grauius altius sapientius ut homo sine dolore negat ullos esse manes contendit omnia perire cum corpore nec remanere uiuentes a cinere sensus nec tam uideri imagines hominum quam cogitari et oculos luctibus credere quod si ita est magum ad quid aduocauit pessimi parentium qui liberos suos sepeliunt flere contenti ut obiter ab rogo siccis oculis reuertantur negat ad manes negat ad umbras pertinere quod plangas adfirmat perire lacrimas adfirmat perire singultus o sceleratum hominem quisquis luget et timet ne hoc perdat uana ergo sapientes persuasione frustrati qui constare homines et perfici corporis elementis animaeque dixerunt corpus caducum fragile terrenum ut sicca humidis calida frigidis resolutis adstricta pugnarent partim aut doloribus adfici aut nouissime annis et senectute dissolui animam uero flammei uigoris impetum pernicitatemque non ex nostro igne sumentem sed quo sidera uolant et quo sacri torquentur axes inde uenire unde rerum omnium auctorem parentemque spiritum ducimus nec interire nec solui nec ullo mortalitatis adfici fato sed quotiens humani pectoris carcerem effregerit et exonerata membris mortalibus leui se igne lustrauerit petere sedes in ter astra donec in alia fata saeculo pugnante transmigret diu prioris corporis meminisse inde euocatos prodire manes inde corpus et uultus et quicquid uidemus accipere occurrere suis imagines caras aliquando et oracula fieri et nocturnis admonere praeceptis sentire quas mittamus inferias et honorem percipere tumulorum rogo cum filius perit nonne satius est hoc credere tuae tamen inquit hoc quieti praestiti ne attonitis agitata terroribus sollicitas semper ageres suspensasque duceres noctes ita parricida commune facinus fecisti et inputas quod filium uidere desiimus somnum enim a te petebamus et placidum soporem crudelis nunc inquieta nunc attonita mater est nunc perdidimus noctes umbramne tu fili rem formidulosam rem plenam putasti esse terroris quid illa laetius facie quid illo blandius uultu quid magis adulatur oculis quid possunt uidere libentius lacrimae non magis metuenda est umbra filii quam cadauer necesse est ut mors horrida fiat aliena sed ali en ae forsitan animum imagines territant et tunc inferi uocantur cum ignoti sunt itaque prudenter si tantum ad suos ueniunt sceleratus ille ille impius quicumque defunctum filium uidit et meminit quod elatus est terrebaris inquit et sollicitis noctibus laborabas itane es marite crudelis tu clusisses filium etiam si ad te ueniret nec magus inquit inclusit umbram sed persuasioni tuae succurrit ideoque putas non uenire illum quia nec ante ueniebat quia nec factum est aliquid nisi quo auocareris hoc ipso incipit mater sibi gratulari ita non tenetur inquit ille non premitur nullo carmine nullo inclusus est ferro remouete ergo omnia et interrogabo ego autem scelerata tam cito credidi ita non ille ad me ueniret solutus et liber non ad hos oculos non ad hos properaret amplexus quando enim me iuuenis ipse nisi flentem quando non liuidum pectus et sanguinantes uidit lacertos quando non erubuit matri fecisse maerorem arte cluditur miser arte retinetur quid uis carmina amplius tibi praestent effecerunt quod repromiserant desinis erubescere iam quod filium non uides at tu cuius in leges di superi manesque torquentur qui nocturno terribilis ululatu profundum specus et ima terrarum moues modo seruientium reuocator animarum nunc idem crudelis et inexorabilis custos aliquando preces et matris admitte paciscere quantilibet totos lugentis posce census non ut labores nec ut horridum carmen exerceas sed ut ferrum tuum refigas ut uerba tua resoluas ut nihil feceris dimitte tantum et euocasti nihil ipse crudeliter patri scio paruisti sed et huius etiam lacrimis planctibus huius indulge consule famae tuae execrabilem te mage facies et inuisum si facilius de filio exoraris ut includas nec tu marite nec tu timeris ne ultricis umbrae uanis exagitere terroribus ulli imaginibus huic secura dabitur quies scit ad quam debeat uenire dimissus iuuenis piissime iuuenis indulgentissime numquam matri tuae umbra nec manes si modo ueneficum pondus et terris omnibus uerba grauiora mago patiente discusseris ad me inquit mater infelix ad tuas noctes ad meas lacrimas ad illos uiuentes mihi semper amplexus miserere propera scio quid mihi nocuerit scio quid me torserit fruar et tacebo pauper et diues inimici utrique terni liberi bellum incidit ciuitati diues dux creatus profectus est in castra rumor ortus est ab eo prodi rem publicam processit pauper in contionem et accusauit diuitem proditionis absente eo populus lapidibus liberos eius occidit reuersus diues est uictor a bello petit ad supplicium filios pauperis pater se offert contradicit diues erant enim leges ut proditor morte puniretur et calumniator idem pateretur quod reus si conuictus esset expectaueram quidem ut de inimici mei supplicio non quaereretur nec me decipi posse credideram in ultione quam mihi debebat ciuitas tam liberi doloris sed quatenus eo malorum nouitate perueni ut in uindicta primum mei consulere leges ac iura uelletis quaeso ne quis prodesse pauperi uelit quod nec defendi potest nisi genere poenae plus meretur pati homo qui si ipsi creditis debet occidi hoc est quin immo iudices quod super omnes calamitates meas ferre non possum uidetur sibi satis uixisse pauper postquam occidit liberos meos operae pretium putat coram impatientia mea felicem consummare patrem et gaudiorum suorum satietati hoc quoque adicit ut orbitatem meam liberis suis relinquat fidem uestram iudices ne pereat quod ultioni meae contigit bonus pater actum erat de solaciis meis si liberos suos pauper mallet occidi illud plane iudices etiam in hac pauperis impudentia miror liberos meos pudore deceptae ciuitatis occidit deinde me crudelem uocat paruulos suos ostendit allegat tamquam non ego potius querar hoc de quoquam patre fieri nec intellegit quantum debeat ad impatientiam nostri doloris accedere si passus sum quod et in ultione miserum est facinus est iudices quemquam calamitatum suarum inuidiam pati sic ultionem meam debetis aspicere tamquam et liberos suos pauper occiderit nec me fallit iudices plerosque credere callidissimum pauperem nec mori uelle et hoc quod nudat iugulum pectus opponit artes esse pro uita sed ego illum non credo mentiri ego qui scio quid maluissem numquam hoc aduersus nos excogitasset nisi inpatientissimus pater et hanc poenae meae suppliciorumque nouitatem de sua pietate commentus est nihil magis de inimico efficere uelis quam quod ipse ferre non possis habet hoc mali iudices principum innocentia quod inimicos esse nobis nisi postquam nocuerint nescimus et tunc omnibus patemus insidiis quotiens nos odit inferior homo qui omnem aduersus superiora rabiem de sui uilitate sumebat qui genus libertatis putabat odisse maiores nulli caritati nullis inplicitus adfectibus quod humilis quod esset abiectus in furorem se magnae conluctationis exer cuit primus se meum dixit inimicum o dii deaeque cuius ego monstri artes pertuli in cuius feritatis conluctatione duraui inimicum habui neque occidere contentum et mori paratum gratias ago ciuitati quod in illis necessitatibus in quibus nihil adulationi nihil praestabatis obsequiis laudatus sum testimonio periculorum bellum mihi fatumque publicae sollicitudinis credidistis sed neque ego rem melioris ducis facere potui quam quod sine liberis meis profectus sum non reliquisset illos dux proditurus non puto iudices adhuc quaeri unde illae falsarum sollicitudinum fabulae repente proruperint quis primus trepidae ciuitatis aures rumore compleu er it cum uideatis quis sic egerit ut crederetis uidit hanc inter metus uestros occasionem et quia semper apud sollicitos in deterius prona persuasio est abusus est hoc quod poterat uideri timere uobiscum igitur homo qui nullum conscium meum nullum mihi crimen obiecit de mendacii magnitudine fidem ueritatis aptauit ciuitas deinde cui accusator proditam se esse persuaserat fecit quicquid hic de me facere potuit liberos meos quos inimicus tota sua contione monstrauerat occidit genere quo pereunt innocentes feretis me iudices liberius aliqua dicentem rem pessimi exempli passus eram etiam si prodidissem scio uos iudices hoc loco mirari innocentiam meam ut primum enim mihi calamitates meas nuntius in castra pertulit non arma proieci non stationes uallumque deserui totam orbitatem meam in bella conuerti tamquam liberos meos ibi perdidissem si umquam iudices in me habuissent profanae cogitationes locum si patriam odisse uel pro liberis meis possem proditorem me feceratis necesse est iudices hoc primum reuersus exclamem ita pauper etiam nunc liberos habet adhuc inimici mei plena domus est o miserae cogitationes o decepta solacia sic ego reuertebar quasi uindicatus quas ego legionum uestrarum indignationes quem fortissimi exercitus conpescui dolorem dum omnibus promitto liberos suos dum minus pro uindicta mea puto quicquid ipse fecissem congerantur iam licet aduersus omnium mortalium nocentissimum cuncta supplicia ego tamen maximum ultionis meae solacium perdidi quod pauperi uos potius debueratis irasci quoniam igitur adhuc cum paupere legibus ac iure consisto liberos eius in supplicium patris peto quid satis inprecer homini qui fecit ut quisquam deberet sic uindicari calumniator inquit idem patiatur permittunt mihi iudices calamitates meae queri de hac lege tamquam parum nobis in ultione prospexerit contra nos inuentus est uindictae modus quo non debeamus esse contenti quisquamne mortalium idem uocat facinus et poenam tantumne doloris uenire de suppliciis quantum de calamitatibus putat nescit profecto nescit quantam patientiam paret mereri quantum animo membrisque rigoris induat quod patiaris agnoscere innocentia opus est ut miserum faciat color constet licet utrimque mortium numerus totidem nobis ultio cadauera adsignet plus tamen est de innocentibus et quicquid patiuntur deprehensi licet solacio idem sit aequitate minus est ut idem sit supplicium nocentis et facinus una ratione efficias ut illud ferre non possit frustra aestimatis quam crudele quam saeuum sit quod petimus in quantum excesserit usitata genera poenarum explicata est iudices explicata legis inuidia cum quis quod patitur et fecit quid quod hoc solum est poenae genus in quo non debeat nocens nisi de se queri et tanto minus debeat esse miserabilis in quantu m maior e est quod patitur inuidia quid aequius excogitari quid iustius potest grassatus aliquis est ferro praebeat et ipse ceruices miscuit noxium uirus refundatur in suum facinus auctorem oculos rapuit effodit reddat de sua caecitate solacium in nullo mortalium perferre possum sceleris sui impatientiam uerissima est iustitia uindictae cum facinus mensura poenae est et si naturam ultionis aspicias optime uindicatur quisque quo modo miser est fidem uestram iudices ne ideo tantum putetis iustum quod exigit reus quia ego recuso non ferretis me pauperis mortem petentem si liberos suos optulisset ex omnibus tamen quicumque incognita inaudita passi sunt nullos hac lege magis uindicandos puto quam quorum liberos aliquis occidit quid mihi pro hoc redditis leges ubi respiro ubi claudo gemitus unde sumo solacium bene bene admones dolor illos illos liceat inuadere qui nunc magis amantur quos orbitas nostra commendat sic quoque circumscribimur nisi totidem sunt nisi illis par est ac similis aetas et ante omnia optimus pater deceperas me fortuna deceperas si mihi tam grande fecisset facinus homo qui liberos non haberet quid quod ex omnium scelerum comparatione nihil est detestabilius hominibus qui leges ipsas faciunt nocentes uestro mehercules nomine calumniantibus debetis irasci quorum nefas non potest nisi per iudicum facinus inponere actum est de rebus humanis si de criminibus nostris tantundem mendaciis licet nec ullus innocens hucusque felix est ut diligentiae fingentium par sit quemquamne mortalium in re quam finxerit quam conposuerit non inuenire aliquid quod potest probationem uocare et facinus explicare facilitate uerborum magis oderis mendacium cum simile uero est quotiens manifestum est aliquem perisse sine causa calumniantibus irasci debeas ut possis illis ignoscere qui crediderunt adicite huic execrationi quod calumniatus est in bello quod de proditione quod de duce quod haec omnia fecit inimicus non est quod se publico tueatur errore nec in excusationem adferat tamquam crediderit et ipse fingentibus nemo sic decipitur ut de inimico suo mentiatur rumor inquit fuit te prodidisse bene admones hunc primum calumniae tuae obicio rumorem quis enim iudices nesciat hanc famae esse naturam ut sit primo unius hominis audacia de nulla re locutus est continuo populus nec quicquam adeo subito statimque notum est ut in illud pariter omnium sermo consentiat quam non possit mouere ciuitatem quem non replere populum si quid omnibus obuiis narres in nullo non coetu loquaris et de re quam cum maxime fingas iam dicas esse rumorem quanta tibi deinde mentiendi materia de periculorum nostrorum occasione succurrit nihil est tam capax malignitatium sermonumque quam bellum quid interest unde sumpserit rumor ortum quod negari non potest tu contionaris accusas tu crimen de fabula facis in rumore cuius probationes cuius argumenta non habes calumniae genus est primum credere sed inquit mori debeo quia lex qua te accusaui hoc proditorem pati iubet poteram quidem breuiter respondere legem quae calumniatorem idem pati iubet eius poenam exigere quod fecisset non quod facere uoluisset fingamus tamen non hoc pauperem captasse quod accidit cui debet inputari exitus qui de calumniae tuae fluxit errore uultis scire iudices aliud quaesitum quam quod lex quae mori iubeat accusauit me eo tempore quo non poteram damnatus occidi dic nunc non ego effeci ut occiderentur liberi tui et aude ciuitatis illud uocare facinus non tamen ullis efficies artibus ut non potius miserear rei publicae meae non minus et illa facinus est passa quam pater coacta est liberos imperatoris uincentis occidere fallitur iudices quisquis ullum facinus in rebus humanis publicum putat persuadentium uires sunt quicquid ciuitas facit et quodcumque facit populus secundum quod exasperatur irascitur sic corpora nostra motum nisi de mente non sumunt et otiosa sunt membra donec illis animus utatur nihil est facilius quam in quemlibet adfectum mouere populum nulli cum coimus sua cogitatio sua mens ulla ratio praesto est nec habet ulla turba prudentiam singulorum siue quod minus publicos capimus affectus siue neglegentior est qui se non putat solum debere rationem et multi fiducia facimus omnium quam non possit rem publicam turbare confundere si quis repente proclamet prodidit uos imperator uester addixit et nunc ille liberos habet si mehercules post hanc inimice uocem templa monstrasses sacrilegum continuo flagrasset incendium si conuelli simulacra uoluisses fecisset omne de numinibus suis facinus audacia uis scire tuum esse quicquid ciuitas fecit gloriareris illo si prodidissem non est iudices quod uos a grauitate iustitiae dolor ultionis abducat quod mortem suam inimicus offert non petit illud nisi quisquis ipse non debet occidi seposita igitur paulisper lege mei doloris hoc tantum ab adfectibus uestris omnium mortalium nomine peto ne cui nocenti poenae praestetur arbitrium infinitam iudices sceleribus aperitis audaciam si poenam licet eligere condemnato nec iam ulla m mortalium innocentiam trepidatione contineas si patitur deprehensus quisque quod maluit leuat omnes cruciatus omnem dolorem praeparata mentem conposuisse patientia fallitur quisquis humana tormenta sola nominum atrocitate metitur nulla poena est nisi inuito non habemus ullum nisi ab impatientia dolorem et ut aliquid crudele saeuum sit metus faciunt supplicium quisquam uocat ad quod prosilitur quod exposcitur quod circa se non habet moras illo per fidem illo trahite damnatos quo non sequantur tunc est poena cum periturus trepidat haeret cum restringit supremo uincla conatu uolo perituri prius uidere pallorem audire gemitus uolo circumspiciat uolo queratur fidem uestram iudices ne nocentibus supplicii sui contingat electio minus iniquum est ut euadat nocens poenam quam ut contemnat mortem uero damnatis quisquis praestat indulget nec sunt ulla beneficia poenarum fallitur quisquis illam uelut omnium suppliciorum summam putat occidi non est poena sed exitus neque enim habet impatientiam aut dolorem quod possis aspicere quasi fatum quid si liberos relinquas immo si serues quam felix exitus est plenusque laetitiae lucri facit mortis atrocitatem quisquis laudatus occiditur me inquit occidite non habet liberos inimice non habet quisquis hoc te uelle miratur saeue crudelis ego tibi permittam mori et quid iam mihi melius optem uides quantum feceris nefas idem pro liberis meis offerre non potui tu uero paruulos tuos tene ut in isto potius moriantur amplexu tu nunc quoque non euades non effugies quacumque te duxerit orbitas sequar effundam si quod paraueris uenenum subtraham omne ferrum incidam quoscumque strinxeris nexus ab omni reuocabo praecipitio etiam occisis liberis tuis non idem patieris inimice nisi uixeris nec uereor iudices ne putetis utriusque nostrum orbitatem simili esse ratione tractandam admouentur es ecce contra lacrimas meas liberi quos nemo nosset patris innocentis occisi sunt paruuli quos nunc circa templa ferretis circa quos se celebraret uestra laetitia facinus est iudices minorem esse transactarum mortium miserationem non inuenio quemadmodum liberis prodesse debeat odium patris perierunt etiam illi quorum nec pater debebat occidi me miserum quod sic quoque multa habiturus es quibus ego qui uindicabor inuideam osculaberis ante perituros alloqueris accipies suprema mandata et moriturum te continuo promittes exonerabis gemitus tuos cum meorum sepulcra numerabis siccabit oculos quod meam nunc quoque respicies uacuam domum me miserum pauperis tantum solacium futurum est quod pares sumus quid quod in ipsa conparatione mortis non idem patientur liberi tui occidentur uno fortassis ictu et erit ultio manibus contenta carnificis paruulos meos occidit quicquid fuit tota ciuitate telorum omnis sexus omnis aetas omnis infirmitas nihil est crudelius morte hominum quos populus occidit et solus hic exitus est a quo non est nec cadaueribus salua reuerentia hoc me nunc conplorare tantum putatis quod non sum liberis meis ante satiatus miser ego nec ad cadauera accessi non in sepulcra maiorum meis manibus intuli nec licuit super ipsa corpora proclamare non feci qualem ego illum patria perdidi diem cum duces ab explicito bello reuertuntur non me laetae cinxere legiones non effusi obuiam ciues triumphali circa currus meos exultauere laetitia sequebar captiuos meos tristior uictor maestus undique claudebat exercitus occurrentium lacrimae propinquorum et erubescentis circa me populi timida solacia o successuum quoque nostrorum misera condicio ergo ego uictoriam meam non narrabo sine fletu nemo amicorum propinquorumque coram me de bello meo loquetur nihil est crudelius calamitate quam gaudia reducunt quotiens redierit ille laetus uobis in supplicia mea dies lugubres mihi ferte uestes renouate seruuli planctus parate solacia propinqui nulli liberi inpatientius desiderantur quam qui propter patrem uidentur occisi sed uerum iudices fatendum est timeo mehercules ne par solaciis meis non sim ne me iste quo pro liberis irascor affectus in media ultione destituat sed adiuuate miseremini propinqui adiuuate amici et si forte defecero tu ultionem meam popule consumma timeo mehercules ne cum carnifex propius accesserit subito proclamem iam malo patrem sed si quis est pudor oculi differte lacrimas abite gemitus horridum trucem debeo praebere et miserum deprehendam omnium mortalium callidissime hunc quem simulas quem nunc imitaris adfectum tunc sciemus quo animo rogaueris ut potius ipse morereris sed si bene noui capax omnium malorum scelerumque pectus inimice uiues et libenter et fortiter et quasi uindicatus cum ciuitas fame laboraret misit ad frumenta legatum praestituta die intra quam rediret profectus ille emit et ad aliam ciuitatem tempestate delatus duplo uendidit et duplum frumenti modum comparauit illo cessante corporibus suorum pasti sunt reuersus ad praestitutam diem rei publicae laesae accusatur quamuis iudices innumerabiles me indignandi causae initio statim actionis strangulent quia nec dicere uniuersas semel possum nec gregatim erumpentes differe gemitus leuior est enim dolor qui disponitur primum tamen ille sibi adserit locum qui est ex hoc iudicii tempore et tam lentae uindictae dilatione ortus animi mei prope dixerim furor quod hominem tam sceleratum ut nos quoque fecerit nocentes legibus accersimus quod defendi patimur quod ut puniatur precamur quod damnatus quoque uel morte defungetur quam nos in illa funestissima fame dum sepeliri licuit optauimus uel exilio quod hic quantopere contemnat apparet qui tam lente in patriam reuertitur quamquam de quo exilio loquar quantalibet ignominia dimittite domo noxium habet quo eat non publicis manibus exeuntem discerpsimus non quoniam semel consueramus et bona fide ferarum esse ciuitas coeperat hic primus nobis ex tam tardo commeatu placuit cibus sic enim istum laniari sic confici sic consumi oportuit iure nostro quis credat ego me ab hoc abstinere potui cum et esurirem et irascerer sed frumento occupati sumus nec quicquam aliud uidemus o quanta es fames quae tam grandem iram uicisti at ego etiamsi talis ultio contigisset si me a nefario grassatore rei publicae non lingua sed dentibus uindicassem nihil tamen irae nihil uindictae praestiteram hoc et meis feci aestuant adhuc intra pectus sepulta uentribus nostris cognata uiscera et tumescere intus atque indignari uidentur et sera paenitentia redundant iam enim uacat nobis lugere iam cibos nostros efferimus residua cremamus nam cetera nobiscum sepelientur o fames inaudita in qua leuius est quod esurimus ignoscite tamen uiolati manes meorum hic uos adloquor ignoscite quod ora temerauimus quod ab homine desciuimus non ut infelicem animam sustineremus non ut inuisum spiritum produceremus fecimus una causa mortem distulimus quod si expirassemus idem timebamus et ego quidem me consumptis excuso qui mihi ipsi nisi irasci non possum at iste interim stat ut uidetis longa uia saginatus et satur atque habundans publico commeatu ad mentionem ciborum nostrorum plenum fastidio uultum trahit et exsangues ac pallidos ad calculum uocat quasi ego non confitear illum etiam nimium multum attulisse tam pauci s rari per uias interlucent et quamuis odio euersoris nostri euocatus e latebris suis populus subsellia non inplet pauci sceleribus pasti alienis mortibus salui quod uiuunt ipsi sibi rei graues aegra et tabida membra in publicum protulerunt hae sunt ciuitatis reliquiae quas uidetis sic tabuimus ut miseri nec uiuos habeamus nec mortuos hic est populus hae uires hae spes hae opes nisi tandem ad uadimonium legate uenisses non multorum dierum commeatum habebamus quo nunc tantum frumenti quo classem commeatu grauem multum hercule negotiatione tua actum est frumentum habeo populum non habeo nusquam prodest nusquam opus est iam licet uendas dum tu salutis publicae nundinator proximum quemque emptorem admittis dum aut funera nostra uendis aut scelera dum populo tuo fame moriente alienae ciuitati legatus es factus nos interim cibos ex malis inuenimus et fames se ipsa pauit et miseriae nostrae crudeles factae sunt patiamur te defendi si absolui saltem nos possumus haec nunc iudices ego solus queror ad me magis pertinent aliquid proprie passus sum non communem dolorem accusator habeo cum iudice quisquam in hac uindicta alteri cedit non publica inopia non totius populi una mendicitas fuit nisi quia funestas epulas et nefarios inuenimus cibos non putamus famem fuisse in omnes gentes in omnia uentura saecula proscripti sumus omnes haec prodigia narrabunt omnes execrabuntur nisi qui non credent famem ipsam infamauimus et quod miseris ultimum est miserationem quoque perdidimus adhuc tamen una defensio fuit quod uidebamur in haec omnia istius opera inpulsi si hic innocens est nostra culpa est etiamne publica mala narrabo et miseriis nostris conuicium faciam exibunt uerba subsequetur sermo non alligabitur lingua plane nihil non possumus exponamus ordinem cladis nostrae et simpliciter omnia indicentur decet ista nostro ore narrari sed nouimus et nimium meminimus iudex doceri non debet opinor reo indicanda sunt qui a malis publicis afuit qui hoc certe maximum debet patriae suae beneficium quod a fame solus dimissus est audi itaque audi frumentum istud quod lucri fecisti quanti nobis constet aliqui fortasse iudices miratur etiamsi huius feralis anni fructus cessauit quod tamen illa superior longi temporis beata fecunditas tabuerit et secum iste dubitat quid sit in causa cur ciuitas opulenta quondam nihil frumenti nisi in spe habuerit sic fit ubi uicinis ciuitatibus uendimus et undecumque offulsit lucrum sine respectu salus publica addicitur in uacuam possessionem fames uenit etiam si quid residui erat ut carius quidam uenderent ad annonae incendium suppressum est testor tamen conscientiam uestram non sumus questi quamdiu duplo emebamus non enim uulgaris illa labes frumenti fuit nec qualis alias ab agricolis accusari solet perfidia terrarum et ingratae messis inritus labor noua et inaudita abominanda lues quae nihil homini reliquit praeter hominem aut astricta citra conatum sata sub ipsis tabuere sulcis aut leui rore euocata radix in puluerem incurrit aut perustis torrido sole herbis moribunda seges palluit nullus imber sitientis soli puluerem tersit nulla super arentes campos saltem umbra nubium pependit calidi spirauere uenti maturitatem praecepit aestus etiam sicubi forte ieiunae herbae solum uicerant uanis tantum aristis spem fefellerunt et inanis culmos tristis agricola iactauit uentis nihil relicturis leuia queror prata exaruerunt perierunt frondes germina non exierunt nuda terra et rudes glebae et aridi fontes erant nisi haec omnia inter scientes dicerem poteram uideri falso questus de hoc anno quo tantum frumenti uendidimus utinam saltem nobis rudem uictum siluae ministrassent et carpere arbu sta concutere quercum legere fraga licuisset et quaecumque primi mortales ante traditos diuinitus mitiores cibos contra famem obiecerunt pestifer annus reliquisset non eram delicatus sed o tristis recordatio funesta necessitas nihil habuimus quo uiueremus praeter famem nec tamen in totum queri de numinibus possumus maria certe secunda experti si uoluisset seruare legatus diem quem illi felicitas temporis dederat potuit nobis frumentum bis adferre ut primum tanti mali sensus in ciuitatem percrebruit cum iam urgente inopia cotidie malum artius premeret et praesente fortuna peior tamen esset futuri metus apparuit nullum ex propinquo esse praesidium cum finitimas quoque ciuitates incendium nostrum adussisset erat quidem aliquid in uicino adhuc frumenti sed iam nemo uendebat ergo ut uidimus salutem publicam trans mare petendam se in curiam quisque cogunt ut arma bello ut aqua incendio inclamari publice solent ita uno quodam consensu non aetatibus exspectatis non honoribus pariter rettulimus probauimus decreuimus pedibus manibus r uimus in sententiam necessitatis nec ordo nos officiorum moratus est legationem multi pollicebantur nec innocentiae iste beneficio uel auctoritatis meritorumque respectu electus est una causa nos mouit quod se cito rediturum pollicebatur pecuniam sine numero infudimus frumentum sine modo mandauimus quantum potuisset adferret festinaret modo hoc una uoce supplices acclamabamus ac ne moraremur ne hoc quidem diu rogauimus una tantum uox fuit quam iste pro quodam praeiudicio amplexus est nihil agis adferendo frumentum si post illum diem ueneris nostris manibus legatum in nauem tulimus ac ne quid morae esset pro sua quisque portione etiam commeatum dedimus retinacula incidimus et litus ingressi classem publicis manibus inpulimus inde fugientia uela longo uisu prosecuti facilem emptionem secundos uentos placidum mare non secus ac si ipsi nauigaremus precati sumus quis credat hoc de tam miseris omnia a diis inpetrauimus scilicet unum superest ut pro aliena ciuitate uota soluenda sint cito peruenit cito emit cito rediit quo uoluit quid prodest expectare alia ciuitas prior est et sane religiosus legatus diem expectat nos interim coacta primo ex agris pecora diripuimus et ne uenturo saltem anno prospici posset non reliquimus qui ararent boues iam seruis fugas imperauimus iam procumbentes ante limina principum pauperes in ipsis precibus expirant plorantibus liberis legatum promittimus iam tantum sibi quisque cura est nihil tamen horum etiamnunc in inuidiam legati queror adhuc prior cursus est hactenus nostra mala tulimus in reliqua legatus nos uicarios dedit si quicquam tibi humani sanguinis superest nisi nimia saturitate alienae fortunae cogitatio excidit respice patriae casum respice grauissimam fortunam miseri te misimus expectant pallidi exsanguesque ciues tui et quicquid extremi spiritus adhuc superest spe tui trahitur figura tibi exesos uultus decrescentem populum iam praemortuas uires nec quicquam horum potes ignorare si quid tibi credimus fame laborantem ciuitatem uidisti festina dum supersunt quibus legationem renunties festina dum mori ultimum est frumento digni sumus quid in nos conuertis etiam alienae ciuitatis famem quatenus nobis computandum est propter te duplum mali tulimus tu supra frumentum publicum stertis et omnes maris circumuectus oras litora portusque cognoscis tu inter duas ciuitates fatorum arbiter alienae conditor tuae euersor salutem nostram peregrinis admetiris et secunda tempestate in patriam ferente contrarios uentos exoptas nos per arentes effusi campos morientium herbarum omnes radices uellimus eo quidem fortius ut si fieri possit in uenenum incidamus subeuntes insolitis cibis et sicubi forte uberius paulo pabulum contigit de pascuis rixa est amaros fruticum cortices et ramorum male arentium pallidas frondes decerpimus morbidi nam quicquid fames coegit corpus admisit iam passim moriuntur et pestilentium more pecudum subinde aliquis ex populo in ipsis pascuis procumbit crebrior cotidie interitus et latior strages et me miserum iam fames desinit quos tester deos superosne quos per tantum nefas fugauimus an inferos quos nobis permiscuimus an nostram malam conscientiam omnia nos ante fecisse quae nemo praeter nos fecit pecora cecidimus campos euolsimus siluas destruximus nouissime nihil relictum est praeter esurientes et mortuos si qua est fides libenter hanc partem accusationis subinde differo adeo ubi tantum nefas narrandum est etiam exigua temporum lucra sectari libet at necesse est reo indicare qui a malis publicis afuit quam multis non ad diem uenerit ignoscite dii hominesque sceleri quidem ultimo sed tamen quod fecisse miserrimum est non habitant una pudor et fames et cum semel intrarit inpotens domina feras etiam et ingentes beluas subigit terram morientes momorderunt memetipsum si nil fuisset aliud comedissem sed confitendum est legati beneficio non defuit postquam omnem patientiam uicerat ignea fames postquam spes quoque quae miseris ultima est omnis abierat et frumentum totiens sibi frustra promissum animus iam ne cupere quidem audebat subiit furor et alienatio mentis et tota sui arbitrii fames facta est animus malis deriguerat os insolitis cibis stupebat feris inuidere coepimus primo tamen furtim et intra suas quisque latebras admisit hoc monstrum et si paulo citius uenisses potuisset hoc negari si quid ex strage corporum defuerat sepultum putabamus nec tamen indicauit quisquam nec deprehendit aliquis nemo ut hoc faceret exemplo inpulsus est se quisque docuit omnes scire coepimus postquam omnes fecimus quotiens tamen antequam inciperem in portum cucurri quamdiu in altum intentus si quae essent in conspectu naues oculos fatigaui tibi legate tempus differre facile est qui tuam tantum partem non uendidisti tu quem hebeas diem uideris ego septimum expectare non possum ergo rabidi supra cadauera incubuimus et clausis oculis quasi uisus conscientia acerbior esset tota corpora morsibus consumpsimus subit interim horror ex facto et taedium ac detestatio sui et planctus sed cum ab infaustis fugimus cibis urit iterum fames et quod modo ex ore proiecimus colligendum est nunc mihi illa foeda uidentur nunc abominanda laceri artus et nudata ossa et abrepta cute intus cauum pectus nunc occurrunt effusa praecordia et liuidae carnes et expressum dentibus tabum et exhaustae ossibus medullae quantulum enim corporis fames relinquebat nunc illud horreo tempus si quando aut manus incidit aut facies aut aliquid denique quod hominem propria nota signat nunc cibi succurrunt quos inponere in mensam non ausus sum confitendum est enim deuorauimus homines et quidem auide qui diu nihil ederamus et tamen coepisse difficillimum fuit postquam ius factum est postquam nemo erat in ciuitate quem confiteri puderet tum uero iam in posterum prospicimus et funera horreis condimus retro aguntur exequiae aut circa corpora aut ad rogos pugna est heres cadauer cernit nouum et incredibile nisi nossemus monstrum habuimus sine rogis pestilentiam mortium ratio non constitit perisse ciues scio tantum quia inter uiuentes non uideo aegri adsidentes timebant et labentem animam a supremis domesticorum o s culis reducebant primo tamen nihil rogabant suos nisi tantum sepulturam ut maior urgere necessitas coepit beneficium factum est expectare dum moritur nemo adeo adfinis fuit nemo tam coniunctus quem pietas abstineret nostros comedimus nostros nam si alienos uellemus nemo audebat cedebat nihil est tamen quod indignari uelitis narraui uobis lucrum uestrum frumentum duplo uendidimus et callidissimus legatus uicinae ciuitati inposuit plena nunc horrea bonae rationes onustae naues sunt et quo magis gaudeamus tanto bono pauci sumus nam quod ad temporis excusationem pertinet nihil est opinor quod aestuet aliquis fames in desertum non incidit populum nec sane fuit cur festinaret etiam nunc expectare poteramus sola est nostra ciuitas quae fame perire non possit dissimulaturum me putatis istius patrocinia confiteor uenit ad ultimum diem adtulit frumentum gratulemur quod iam nulla ciuitas fame laborat o si uires sufficerent latera durarent aliquid ex aridis diu faucibus residuae uocis exiret quanta indignatione opus erat ubi pro omnibus dolendum est quod cum si uniuersi qui adsumus proclamemus haec tota contio in unam uocem consentiat non esset tamen futura par crimini inuidia ut omnes accusemus quota pars queritur secum quisque reputet quae tulerit quid admiserit plane immanis belua est et non tantum necessitatis causa per nefas pastus qui quod comederit hominem non irascitur succurrite dolor et seri uomitus et ultrix paenitentia ades longi ieiunii imperiosa necessitas et uos intus inplicitae si quid potestis admonete animae et a ferali uentre prorumpite dum commissum nefas deuoto capite expiamus et quasi lustrata urbe feralem uictimam uiolatis manibus mittimus decent nos tales hostiae in iudicium perduxi publicum scelus et infamatae ciuitati quaero uelamentum nemo non commisit aliquid habetis tamen si uultis unum et pro omnibus nocentem rei publicae laesae accuso mirari uos certum habeo cum ciuitas tota consumpta sit cum populus in se tabuerit hanc uerbi segnitiam quo perstricta tantummodo patria et leuiter quod aiunt manu offensa intellegi possit sed ferenda est ut in ceteris haec quoque rerum naturae iniuria quod non tam inmanibus factis paria uerba accommodauit et fames nostra fames dicitur et cibi nostri cibi uocantur et res publica nunc laesa nec scilicet nisi peracto legitimo ordine reus non punietur omnia rogo scrupulose agantur uidete ut iure irascamur qui contra ius uiximus immo etiam si libet defensionem audiamus etiam nunc nos moretur neget laesam rem publicam quia plus quam laesa est non enim discussos alicuius operis angulos nec recisas lucorum frondes nec publicarum aedium dispersos parietes obicimus ac si uidebitur adiciet forsitan non esse rem publicam quae perierit id enim superest ut iam hoc nomen extinctum audiamus procedet eo usque fortasse ut esurisse nos neget non infitior autem parum proprie hoc legis uerbo nefas istius signari non posse maiores enim ne laedi quidem rem publicam impune uoluerunt ideoque existimo etiam hoc esse comprehensum nemo autem uerebatur ne absolui posset crimen lege maius quid quod actionem rei publicae laesae temptat in legem male gestae legationis deflectere eligit reus crimen hoc est noxius crucem optat non sustineo iudices in tanto animi motu argumenta conquirere nec impetus irae meae in digitos descendit hoc tamen scio non cadit in formulam publicus dolor nec si adeo iudicibus quid passi sint exciderit ut has ferant cauillationes non diluentis crimen sed differentis populus quoque inpunitum nefas sine lapidibus praeteribit non praescribes accusare te male gestae legationis possum age porro si occisos obiecero homines non tu es causa mortium si uiolata sepulcra non propter te rogos fraudauimus sed legatus fuisti quod tamen ipsum quid est aliud quam rem publicam tractare rem autem qui male agit ut arbitror laedit an existimas hanc legatis dari peccandi licentiam ut quaecumque scelera in eo officio commiserunt cum his omnibus hac una lege decidant o nimium inuidendam huius legationis condicionem si tibi et famem remisit et legem sed errauerim sane et quia nullum in foro nostro iudicium fuit desuetudine ipsa iura exciderint quomodo legem meam effugis nam nisi malis stupeo duo sunt omnino quae in eiusmodi crimine quaeri soleant an laesa sit res publica an ab eo qui arguitur laesa in quibus si quid tibi fiduciae fuisset non a criminibus crimina appellares nec ad alteram poenam transfugeres sed te ab hac quae intenditur tuereris dico laesam esse rem publicam oratione hic opus est aut reliquorum more accusatorum hoc nunc mihi quaerendum quomodo res uerbis adgrauetur adeo infirma est calamitatium memoria quae si posset excidere non tamen narranda uobis sed ostendenda erat ruina publica agedum si uidetur extra portas prospicite squalida arua et spinis obsitas segetes et semesos arborum truncos uiduis cultore agris errant a fame nostrae innocentes ferae inanes uillae sunt et deserta horrea in ruinam procumbunt nullus inuersis aratro glebis campus nitet nullum solum opere renouatur iam et in sequentem annum famem timeo redite in domos uestras uidebitis noxios focos et ignes tabo cadauerum extinctos et tecta mortibus grauia cum maxime inferimus in tumulos ossa insepulta ducimus opertas exequias et ad sepulturam residua conferuntur et tandem cadauera igni permittimus ubi uero uniuersas familias fames extinxit quae pars maxima est inanes domus situm ducunt iacent relictae sine herede sarcinae inuenitur interim clusa domo conditus dominus si cuius mors famem euasit quem rimantes non inuenere proximi qui inter suos ultimus decessit quo uos mitto ipsam intuemini contionem unius deficientis speciem tota ciuitas habet cauum macie caput et conditos penitus oculos et laxam cutem nudos labris trementibus dentes rigentem uultum et destitutas genas et inanes faucium sinus prona ceruix tergum ossibus inaequale infernis imaginibus similes foeda etiam cadauera aut si quis talis non est confiteatur se usque ad saturitatem comedisse sua quisque consulat misera praecordia suum uentrem conscientia grauem dic nunc legate innocens sum quod ad illum diem ueni at ego propter te nocens sum quod ad illum diem uixi quae comparata nobis mala non delicatas lacrimas habent aliquem populum hostilis exercitus intra portas coegit solet uenire ultima obsessis inopia sed euerti certe licet uictor captiuum aut occidet aut pascet tormenta quidam piratarum tulerunt felices quibus contigit innocentia mors certe finis est nec saeuitia ultra fata procedit aut etiamsi quis adeo hominem exuit ut ibi poenam quaerat ubi sensus doloris non inueniat nempe tamen cadauera feris obiciet circumdati sunt quidam flammis ipsa tamen poena habuit sepulturam nos incendii cinerem perdidimus nostra etiam ruina tabuit nostra mala nunc latent non ignis defunctos cremauit non ferae lacerauerunt non aues attigerunt et tamen cadauera mortibus adnumerare non possumus citra spem conualescendi adflicti sumus immo etiam citra uotum grauior in dies facti paenitentia est pudet uitae lucem ac sidera intueri non audeo cotidie felices mortuos clamo et malae conscientiae facibus agitatus nihil fortunatius in aeterna sede utcumque compositis puto adeo mors placet iam etiam cibis nostris inuideo praeterita differo ipsa ex nimia cupiditate nocet habundantia desideratos diu cibos auide haurimus et lassam famem saturitate strangulamus morimur adhuc etiam frumento tuo atqui ceterae rei publicae partes quae sunt ad usum populi comparatae et leuiore cum damni sensu pereunt et facile remedium accipiunt cum reparari possit amissum opera restituam aerarium replebo naues arma reficiam hic uulnus altissime penetrat hic ipsa uitalia feriuntur ubi populus ruit ubi continuis funeribus omnis sexus atque aetas semel sternitur exhausta est ciuitas et desolatae domus triste florentis quondam fortunae indicium laxi muri quam multi in ciuitate nostra perierint quaeritis minima quidem portio est sed etiam ex hoc intellegi potest esurienti populo satis fuerunt plurimum tamen interest quomodo perierint felix pestilentia felix proeliorum strages denique omnis mors facilis fames aspera uitalia haurit praecordia carpit animi tormentum corporis tabes magistra peccandi durissima necessitatium deformissima malorum haec ad humile opus nobiles manus mittit haec alienis pedibus mendicantes prosternit haec saepe sociorum fidem fregit haec uenena populis publice dedit haec in parricidium pios egit adhuc tamen unum uidebatur remedium non expectare mortis diem et tabescentem cotidie spiritum superuenientibus malis subducere nam in fame nemo quidem mortibus inmunis est at non tua culpa fames coepit sed uulneratum iugulasti titubantem strauisti fumantem incendisti ne quid inique faciam diuidenda sunt mala primam famem fortunae inputo ultimam tibi moram tuam itineribus separo denique ex eo inopiam tibi obicio ex quo propter te tuli itaque caritas annonae rarum frumentum caedes ac direptio pecorum fuerint fortunae fuerint anni fuerint temporum aliam condicionem habent ciuium mortes et cadauerum dira laceratio et peiores inopia cibi haec fames iam tua est puta me nihil in praesentia dicere nisi hoc unum tardius quam potueras uenisti nondum tibi obicio duplicata tempora nec remensum totiens mare nec graues ancoras nondum tantam moram quanta legationi satis esset si innocentes essemus populum septem diebus perdidisses angustos humani spiritus terminos fames fecit morimur deficimus festina misericors omnes excipe auras etiamsi tota secundis flatibus uela tetenderint uenti tamen remis adiuua salutem publicam uehis spiritum populi tui reportas omnium nostrum in ista classe nauigant animae iuramus per tuum reditum effusi per gradus templorum uota suscipimus tendimus manus nam quas feriamus hostias non habemus quid spem publicam ad ancoras alligas non stat interim dies et plenis uelis mors uenit festina merita tua non conditores aequauerint non ipsi dii plus praestiterint tibi nos tibi liberos nostros tibi quicquid homini iocundum est tibi debemus quicquid uicinae ciuitati praestitisti non dico illa quae poteram puta caerulus imber in naues ruit classis inter fluctus latet nec inter canentes collisarum aquarum spumas uela dinoscimus egerit ex fundo harenas mare micant ignes intonat caelum scissis rudentibus tempestas sibilat denique sidus hibernum conditur tu tamen perseuera frumentum uehis nihil horum necesse est feliciter nauiganti festina quererer si naues commeatu tardasses dum uelocitatis ratio haberetur mallem accipere dimidium non delicati sumus non luxuriae quaeritur abundantia unde spiritum sustineamus unde mortem differamus in praesenti quantulumcumque si plus opus fuerit redibis siccae fauces sunt aeger anhelitus os tendit iam frustra in sinu parentium liberi plorant et nondum editi conceptus intra uterum famem sentiunt iam nemo diues est auras captamus et rore uescimur et iam spirare tormentum est cotidie uires deficiunt iam non imus in litus sed repimus in editis scopulis populus sedet dum naues expectat in pascua non redit aquas ingredimur et unus ad te spectantium rictus est et cum defecerunt omnia expirant te te expectantes intentis oculis morimur in mare mortui cadunt quotiens sole percussa nubes refulsit nauem putamus quotiens fractus uento fluctus incanuit uela interpretamur o mobiles miserorum spes ad unaquaeque solacia ab unoquoque quomodo mutantur haec certe nauis est ecce uela panduntur propius appellitur et accedendo crescit nostra est suos in utramque partem uentos habuit nostris uotis gubernati flatus sunt haec dicimus at illa interim transuolat fletus inde et desperatio et lucis odium nihil enim grauius quam destitutae spes torquent ne interrogare quidem licuit aut quaerere nemo applicabat ergo incerti omnium rerum pependimus nihil quisquam cognouit saltem si scire licuisset ubi frumentum uendidisses ipsi petissemus iam quomodo ad singula momenta temporum mutabantur animi bene est serenus sol occidit purus se dies tollit ad nos uenti ferunt iam ueniet pendet interim fames et illud quod iam diu cogitat differt ita tamen ut subinde computet quot dies ad mortem supersint numquid profecit meministis cum contrarii uenti flare coepissent et in altum fluctus a terra uolarent quanta conploratio quanti planctus fuerint retinebitur stabit laborabit at si diis placet legatus noster tum maxime bene nauigabat nos in hac fortuna in tam graui casu in eiusmodi cogitationibus sumus tu sinus maris circuis et per omnis curuatorum litorum ambitus terram legis sic fit ut te iuuet diu nauigare nullus amoenus praetermittitur portus nulla celebris ciuitas inuisitata transitur mentior etiam ad esurientis adplicas dein si quam tu maris iniuriam quereris non feram te morantem quomodo satis accusabo uendentem spiritus nostros transcribis salutem nostram exponis quae diu inaestimabilis fuit innocentiam publicam uendis frumentum non naufragio perdidimus non latrocinio lucro perimus tempestas quoque aliquam nauem in meum litus impingeret nec ex classe numerosa omnes fluctus exhausisset perit frumentum quia classis uenit in portum ita nos alienae ciuitatis legatum misimus et uilia ac deuota capita uicinorum deliciis morimur nobis nihil iam residui spiritus superest nos in conspectu mortis stamus nos legatum frumentumque nostrum ore aperto expectamus classis nostra uecturam facit et uicinarum ciuitatum copias reconducit paene a conspectu nostro uela conuersa sunt quantulo minus quam con g esti frumenti puluerem uidimus tantum iam temporis transiit ex quo pecuniam contulimus legatum creauimus iam dinumeratis temporibus quae secundi uenti breuiora fecerunt cotidie spero et sane prope est at legatus meus ad emendum modo proficiscitur tibi ergo tot ciuium mortis inputo tibi stragem populi tibi liberum parentumque miserrimas poenas tibi quicquid passi sumus tibi quod grauius est quicquid fecimus et scilicet speras ut tantam sceleris inuidiam ab animis nostris duplae pecuniae strepitus auertat nescis quam multa uendideris duplo uendidi ita infelicitas mea cocionanti tibi lenocinata est quod fame perire ciues meos patior quod ut uestram ciuitatem seruem meam euerto quod a tam uicinis litoribus classem torqueo quod ad diem redire non possum quod pretium constituitis quid occultum datis duplum patrocinio meo quantulum lucror at nos inepti ac uesani de fame querebamur grauis nobis inopia intolerabilis et misera accersita mors uidebatur non agimus gratias industriae legati res publica nostra locupletior perit sacrosanctus mercator oportunum opinor inuenit mercis exactum miror hercules si tam bene negotium gesseras quomodo nobis pecuniam non retuleris duplo uendidi decepisti uicinam ciuitatem circumscripsisti itaque queritur duplo uendidi hoc enim unum supererat ut deuectum tantidem uenderes habita est itineris ratio habita usurarum ego uero malo quod tam magno uendidisti apparet enim te nihil coactum sed si semel ponis hastam salutis si redemptores uitae admittis et nos admone melius uendis nos quicquid in domibus habemus quicquid in templis quicquid ciuitas suum uocat congerere parati sumus frumentum pecunia remetimur libertatem nostram addicimus fines publicos tradimus omnia licet eadem uicina ciuitas polliceatur plus non potest prosit mihi quod apud negotiatores solet in antecessus dedi triplum quadruplum quantum poposceris accipe et illa pecunia frumentum licet uicinis adferas si nobis nihil de commeatu nostro partiris nos uicinae ciuitati uendemus liceat seruire ubi frumentum est non exigua res est pro uita pro sepultura pro innocentia licemur non potest hic commeatus tam care emi quam expectari sed nisi uendidissem inquit fame laboranti ciuitati timui ne raperet et ita utique occupare uoluisti ut nobis iniuriam tu potissimum faceres multum mehercules uos fallit opinio iudices si ullam causam ita euidentem deferri posse in forum putatis cui nulla ne mendacii quidem uelamenta contingant opinione sua defenditur et quae res minime coargui potest utitur se teste ne nos periremus non timuisti ne repetiti commeatus post diem nostrae mortis applicarentur non timuisti nostris certe malis quamquam nihil poterat accidere inopinatum tamen inter metus tempestatium et ancipites incerti maris casus confiteor ne frumentum salua classe perderemus non timuimus non dico ut maxima uis parata sit ut more inmanis latrocinii turba raptorum litus premat uel repugna uel fuge uel roga incensurum naues depressurumque minitare potius quam totum frumentum utique populo pereat partire uel gratis dum nobis aliquid quo respiremus adferas illud quo certe nihil asperius accideret rapi patere faciat fortuna quod uoluerit legatus a praecepto non recedat refer nobis saltem iniuriam nostram mitte nuntios ira famem differemus rapiemus furentes arma et se in obsidionem ciuitatis inimicae sine dilectu populus effundet uastabo interim fines hoc est per aliena prata pascar si qua in uillis deprehendero pecora diripiam bellum me alet citius ad frumentum perueniemus quam tu cum frumento redibis adiuuabunt pugnantem iusta sacramenta si contigerit aequum fortunae iudicium non meos tantum commeatus recipiam si minus certe dabitur bene mori liceat et manum conserere in aciem confligere condant se postea licet muris in longius obsidio eat interim certe hostium potius cadaueribus uiuemus sed nulla uis fuit nulla exterior iniuria tuum certe commeatum nemo rapuit iure miseri sumus et ex stipulatu legati nostri perimus uendidit quantum uoluit quanti uoluit et ut hoc ad nostras accederet moras fortasse diu cocionatus est omnis cum fide persoluta pecunia est hoc qui colligo qui quanti uoluit uendit iudices potest non uendere nam per fidem si rapere alienum frumentum et possunt et uolunt quid ita duplam pecuniam soluunt nam quomodo in magna inopia quicquid emi potest uile est ita cum possis habere gratuitum duplo carum est sed mihi credite color iste patrocinii est et diu in saturo otio cogitata defensio non potest similis usquam fames fuisse nos graue huius anni sidus adflauit nostrum hoc fatum fuit quos non tantum sata sed etiam empta fallunt qui nostra pecunia nostra classe nostro legato nostro uento felicissimo cursu commeatum tamen perdidimus nos a frumento longius sumus ad illam ciuitatem potuit frequenter accedere negotiator saepius adplicari onusta classis itaque non misere legatos nullus illis commeatus longius petendus fuit quod felicissima annona affluentibus copiis fortunatis opibus contigit nihil emerunt nisi deuectum quare nulla causa istius quem fingis metus fuit nulla utique uis forum legisti et quia adhuc supererat tempus obiter negotiatus es rapturos putaui quid dicis scelerate et cum hoc timeres adplicabas onustus uiator apud latrones hospitaris commeatum publicum in scopulos annonae inpingis et plenae frumento classis ancoras ad famem ducis non praecidis medium mare non uelut inhospitales sirtis aut uoracem charibdim praeteruehens tota in fugam uela torquebis nusquam est periculosius legationis tuae naufragium tu ut cogi posses tu ut auferri frumentum posset effecisti tantum habituri sumus quantum reliquerit pudor esurientium quid te duplo frumentum iactas uendidisse potuerunt nihil soluere quod refers alienum beneficium est alterum confingitur hoc loco mendacium tempestate inquit appulsus sum ita plane infelix nauigator es et cuius uotis aurae non respondeant nescimus te duplo melius nauigasse quam speraueramus nescimus singulis commeatibus bina itinera confecta nescimus in una legatione uentos quater secundos sat erat uerbo negare quod uerbo ponitur remoue hanc spem eludendae mendacio ciuitatis quo damno probas tempestatem quid amisisti frumentum certe totum uenit in portum nec laborasse tamquam nimium onustas naues simulaueris duplum adferre poterant non uexata armamenta turbatosque funes aut scissos uelorum sinus quereris classis statim exiit et quod magnum integrae signum est cito redit porro tempestas in unum agebat angulum nihil potuerunt obliquata uela deflectere non potes ultra procedere citra applica effuge raptores effuge non dimissuros si aliud fieri non potest cum tempestate decide naufragio in desertum litus inpinge quid deuitata procella prodest quid subducta nubium minis classis in portu naufragium fecimus et frumentum ad ancoras perdidimus ego uero inquit attuli et quidem duplum o nos felices rumpamus saturitate praecordia pascamur in praeteritum et famem cruditate pensemus frumentum attulisti quid quod medicina mortuorum sera est quid quod nemo aquas infundet in cinerem quid quod extincto populo etiam nouendialis tarde uenit quid quod iam ego frumentum non desidero naufrago tabulam abstulisti mortuo adplicas nauem duplum est infunde in sepulcra et admetire tumulis ibi sunt qui mandauerunt quid aliud effecisti adferendo frumentum quam ut nos quod adhuc fecimus paeniteret nunc me magis pudet nunc cibos meos obiurgo potui heri non comedisse o nefas in quo me scelere commeatus deprehendit sicine paria fecimus adhuc nihil habuimus sed nunc licet reponamus quis autem umquam pensabit necessaria superuacuis duplum attulisti sed illis qui perierunt nihil sed non possumus iam non fecisse quod fecimus sed plerumque sera pro nullis sunt et temporum ista momentis aut pretiosa fiunt aut uilia uis scire quantum inter hoc tempus et illud intersit tempta igitur forum tuum totum hoc non potes dimidio uendere superest adhuc unum patrocinium in quo spes omnis profligatae causae consistat ad diem ueni stare hoc certe iudices nam ferri non potest exundat altius dolor pudorem publicum quamuis proiectum et iam olim sepultum hucusque protrahis cur non expectauimus cur famem non ad constitutum distulimus cur ad tantum nefas accessimus in hac lance publica causa iudices pendet aut iste tarde fecit aut nos cito hoc uidelicet exspectasti et ne captiosum esset officio tuo maturius redisse ex industria tempus triuisti non tempestas in causa fuit non uis ulla uicinae ciuitatis una ratione moratus es nondum erat tempus adeone nobis miseriae publicae exciderunt adeo insperato frumento obstipuimus ut haec audienda sint ultimum omnis memoriae reum una uox innocentem facit populatorem euersoremque ciuitatis nisi ad supremum damnabo absoluatur publicus reus redit illum respondet diem dedimus tu tamen si interpellatus tempestatibus serius uenisses excusares mare et ambiguos flatus et tibi bonam causam habere uidereris cum diceres ante non potui et nos hoc cogitauimus his casibus ampliauimus tempus nos illum tibi diem dedimus sed quid attinet citius emisti quam sperauimus supra uotum nostrum nauigasti ad proximum litus mature classis adplicata est ego tibi possum satis irasci felicitatem nostram perdidisti ergo quantum in te tempus consumptum est dies excessit peius pati nihil possumus sed pessima diu patimur inputas nobis propitios uentos et secundum mare et ciuitatis opulentae liberalitatem quae tantum frumenti uendidit quantum duobus populis satis esset quantumlibet uelocitate tua glorieris computa si placet quando primum conterminos portus onusta classe deprehenderis quam tarde a uicina ciuitate uenisti at etiam si dis placet animo defenditur et quam causam uexandae ciuitatis habuerit quaerit istud ego interrogare debueram non ubique iudices morandum est alioquin si quid requirere uellem multa occurrissent solent enim negotiatores praeter haec aperta pretia priuatum aliquid ac proprium stipulari utique cum alienam rem uendunt potest fieri ut primo lucrari uoluerit pretium serius deinde subuenerit reddendae rationis dicendaeque causae cogitatio ueniit fortasse frumentum lucro redemptum est patrocinio potest fieri ut aliquam gratiam sperauerit a ciuitate seruata occulta quaedam in ciuitate sua odia quae plerumque ex inanibus causis oboriuntur habuerit multa succurrunt sed si qua est iudices dicenti fides ego nihil inuidiosius reputo quam quod ciuitatem suam sine causa perdidit quaecumque ratio quodcumque propositum fuit audi quae passi sumus postquam redire potuisti transeo tormenta nostrae inopiae maciem corporis uulsos terra destrictosque ramis cibos quod aris altaria non inposuimus quod populus corporibus suis uias strauit quod mendicus quem rogaret non habuit non obiciam tibi famem o tristis recordatio o tormentis omnibus conscientia grauior rumpe ferreum pectus et ardentia scelera uiuentisque intus epulas excute luctantur intra uiscera animae et uterum funeribus grauidum in os agunt credibiles fabulas fecimus felices miserias scelera innocentia omnes quascumque clades fama uulgauit solacia hinc petant hinc audient occisos sine sanguine sepultos sine ignibus homines hominibus cibos si quis mentitus est ciclopas laestrigonas sphingas aut inguinibus uirginis latratum siciliae litus et quaecumque miser didici domi committens quaere hinc argumentum hinc fidem accipiant quaedam plane falsa sunt sol in ortus non occidit nec ad humanorum uiscerum epulas diem uertit uidit nos funeribus pastos et ad euiscerata corpora inluxit publice monstra commissa sunt et inexpiabile nefas uno ore ciuitas fecit poenis nostris iam ne fames quidem satis est hoc non immanes ferae faciunt et quamuis sensu careant muta animalia pleraque tamen innocentibus cibis uescuntur utique quae mansuerunt inter homines etiam si qua alienis membris inprimunt dentem mutuo tamen laniatu abstinent nec est ulla supra terras adeo rabiosa belua cui non imago sua sancta sit nos quibus diuina prouidentia mitiores cibos concessit quibus sociare populos mutuo gaudere comitatu sidera oculis animisque cernere datum est busta nos fecimus nigros sanie dentes pallidis cadaueribus inpressimus et inter horrorem ac famem restrictis labris morsa abrupimus cadauera rogis deuoluta sunt et ad funera tamquam ad naues concurrimus deficit aliquis extremo iam spiritu pendens tamen durat quia prius moriturum alterum putat inuicem expectant et si spei figuratione tardius cadit morsibus pugna nt non in omnibus mortes expectantur pater liberos esurit et oppressa decimo mense mater sibi parit redit in uterum laceratus infans cludunt domos ne quis funus eripiat solae sunt diuitiae mortium uelut infaustae aues supra expirantes stamus secreta miseri petunt in solitudinem fugiunt et ubi nulla spes uitae superest mortis suas abscondunt iam morituri ad feras confugiunt dehisce terra et hanc noxiam ciuitatem si hoc saltem fas est haustu aliquo ad inferos conde caelestes auras contaminato spiritu polluimus et sideribus ac diei graues inuidiam saeculo facimus nullas iam spero fruges propitios deos non mereor quomodo me a scelere meo diuellerem in quas ultimas terras quae inhospitalia maria conderem meum sine conscientia urunt animum intus scelerum faces et quotiens facta reputaui flagella mentis sonant ultrices uideo furias et in quamcumque me partem conuerti occurrunt umbrae meorum habitat nescio quae in pectore meo poena et ne morte saltem hos metus effugiam occupant grauia apud inferos supplicia uolucris rota et fugacibus cibis elusus senex adeo ne apud inferos quidem ulla poena est fame maior et ille haec patitur qui hominem apposuit epulandum nobis imminet saxum nobis stridunt ferreae turres nostris causis urna iam stetit nobis uiuax ipsum crescit iecur quia illic quoque uiscera tantum aues laniant excipiunt nos in proximo litore inhumatae nostrorum animae miserum me uerane haec sunt an mens aspicit laceros uideo manes et truncas partibus suis umbras quid hoc est non de sepulcris insurgunt non aliquo terrarum haustu procedunt umbrae nostrorum de populo exeunt illuc ite illi taedas intendite illum anguibus petite et tam longae morae exigite rationem uobis dicat duplum attuli uobis dicat ad diem ueni ego si huius poenam uidero possum reddere rationem quod uixi damni per iniuriam dati sit actio pauper et diues in agro uicini erant iunctis hortulis habebat diues in horto flores pauper apes questus est diues flores suos decerpi ab apibus pauperis denuntiauit ut transferret illo non transferente flores suos ueneno sparsit apes pauperis omnes perierunt reus est diues damni iniuria dati credo ego iudices plerosque mirari quod homo tenuis et iam ante quam quod habebam perdidi pauper ausus sim iudicio lacessere diuitem utique uicinum eumque notae inpotentiae expertae crudelitatis in tantis fortunae uiribus perniciosum inimicum etiam si uenena non habeat neque hoc ipse periculum ignoro expertus non leui documento quanti steterit mihi quod semel inperata non feci sed neque illud iudices damnum tolerabile est pauperi cum tam paruis etiam diuites moueantur et mihi quamquam prope nihil iam relictum est quod perderem si tamen ista impune sustinenda sint solacium erit iram potius quam contemptum pati nec sane uitae causa iam superest si ad ceteras humilitatis nostrae contumelias hoc quoque accedat ut si habemus aliquid migrandum sit si perdidimus tacendum unum oro ne cui minor dignitate uestra uideatur causa litis meae ante omnia enim non debetis expectare uti pauper magna perdiderim sed quantulum est quod abstulerit mihi diues minus est quod reliquit et tamen quis indignatur apes formula uindicari cum uenenis etiam flosculi uindicentur quae tamen iudices quamquam euersus et ab omni spe tuendae paupertatis exclusus aequiore animo omnia tolerarem si cuius mihi conscius culpae etiamsi iniustam poenam meritam tamen iram tulissem sed circumspicienti omnia nihil mihi obici potest a diuite nisi quod uicinus sum est mihi paternus iudices agellus sane angustus et pauper non uitibus consitus non frumentis ferax non pascuis laetus ieiunae modo glebae atque humilis thimi et non late pauperi casae circumiecta possessio uerum mihi uel hoc fuit gratissima quod non fuit digna quam diues concupisceret in hoc ego uitae meae secreto remotus a tumultu ciuitatis ignobile aeuum agere procul ab ambitu et omni maioris fortunae cupiditate constitui et dum molesta lege naturae transiret aetas uitam fallere hoc mihi paruulum terrae et humilis tugurii rusticum culmen aequitas animi regna fecerat satisque diuitiarum erat nihil amplius uelle quid prodest sic quoque me latentem inuenit inuidia nec ab initio iudices uicinus diuitis fui pares circa me habitauere domini et frequentibus uillis concors uicinia paruos limites coluit quod ciues pascebat nunc diuitis unius hortus postquam proximos quosque reuellendo terminos ager locupletis latius inundauit postquam aequatae solo uillae et excisa pagor um sacra et cum coniugibus paruisque liberis respectantes patrium larem migrauerunt ueteres coloni et latae solitudinis indiscreta unitas facta est stquam ad apes meas diuitis fundus accessit namque ego iudices dum fortius opus permisit aetas terram manibus subegi et difficultatem labore perdomui et inuito solo nonnihil tamen fecunditatis expressi cito labitur dies et procliuis in pronum fertur aetas abiere uires census meus defectaque labore senectus magna pars mortis nihil mihi reliquit nisi diligentiam circumspicienti quod conueniret opus inualidae senectutis curae succurrebat sequi pecora fetuque placidi gregis paupertatem tueri sed ex omni parte circumiectus diuitis ager uix tenuem ad gressus meos semitam dabat quid agimus inquam undique uallo diuitiarum clusi sumus hinc hortuli locupletis hinc arua inde uineta hinc saltus nullus terra e datur exitus quaeramus animal quod uolet nam quid apibus inuenit natura praestantius parcae fideles laboriosae o animal simile pauperibus et sane dabat occasionem mihi oportunitas hortuli mei est namque positus ad ortus solis hiberni apricus omnibus uentis modicus fusus ex proximo fonte riuus trepidantibus inter radiantes calculos aquis utrimque ripa uirente praeterfluit satis consiti flores et uiridis quamuis paucarum arborum coma nascentibus populis prima sedes unde ego frequenter consertum nouae iuuentutis agmen ramo grauescente suscepi nec me tanta capiebat uoluptas quod fluentia ceris mella conderem quod ad sustinendas paupertatis impensas deferrem in urbem quod diuites emerent quam quod aduersus omnia lassae taedia aetatis habebam senex quod agerem iuuabat aut lenta uimina uernis fetibus texere uel ne aestiuus ardor aut hiberna uis grauidam penetraret aluum hiantis rimas tenaci linire fimo aut fessis apibus ultro praebere mella aut fugiens examen aere terrere aut bella sedare pulueris iactu tum ne quid periculi saltem singulis esset auidas longe fugare uolucres et arcere parua a ditu animalia reclusas interim scrutari apium domos ne per uacuas aluos foeda pestis insidiosas texeret plagas dederam laboribus meis iustam senex missionem habebam quae pro me opus facerent quo non penetras liuor improbe quidue scabrae malignitati clausum est inuidit pauperi diues cum euocasset me subito trepidum totoque fortunae suae strepitu circumstetisset quid tu inquit non potes imperare apibus tuis intra priuatum uolent ne hortorum meorum floribus insidant ne in meo rorem legant remoue transfer inpotentissime tiranne quo numquid tam latum possideo agellum ut illum apes transuolare non possint neque tamen tantum inerat pectori meo robur ut non perturbarer denuntiatione notae inpotentiae uolui relinquere auitos lares et conscios natalium parietes et ipsam nutriculam casam iamque pauperem focum et fumosa tecta et consitas meis manibus arbusculas destinatus exul decreueram uolui iudices decedere uolui sed nullum potui inuenire agellum in quo non mihi uicinus diues esset nec tamen licuit diu quaerere forte serenus pura luce fulserat dies et hilaris matutini solis tepor ad cotidiana opera laetius solito agmen effuderat quin ipse spectator operis praecipua namque haec mihi uoluptas erat processeram sperans fore ut uiderem quemadmodum aliae libratae pinnis onera conferrent aliae deposita sarcina in nouas prorumperent praedas et quamquam angusto festinaretur aditu turba tamen exeuntium non obstaret intrantibus aliae militaribus castris pellerent uulgus ignauum aliae longum permensae iter fatigatae anhelitum traherent haec ad aestiuum solem porrectas panderet pinnas miserum me ignoscite modo gemitibus meis non flosculos perdidi nec caduca folia proximo lapsura uento apisci k cum uolarent suffugium tenuitatis meae solacium senectutis amisi numquam me alias pauperem putaui triste me excepit silentium et inanis aluei inchoata tantum opera et rudes cerae uos iudices aestimate quatenus recipiatis hunc adfectum meum libenter bibissem si inuenissem uenenum hoc mihi damnum non brumae glacialis penetrabilis intulit rigor non suppressi longa siti flores induxerunt ieiunam miseris famem non auiditas iniusta domini nihil mellis reseruauit non aliquis fessas morbus inuasit non damnatis sedibus suis auias fuga petiere siluas apes pauper miser in opere perdidi parauit homo nefarius ante omnia tantum ueneni quod posset et diuitis hortis satis esse et liniuit flores maleficis sucis et in uenenum mella conuertit sparsit omnibus floribus mortem et quanto plura interim corrupit quam quae apes abstulissent illae studio cotidiani operis excitatae ut primum aurora lucem uocauit in adsueta miserae pascua uolant ut ante quam noctis umorem radii solis ebiberent matutinos legerent rores et caelestis aquas ad horreum ferre possent nec sibi sed operi biberent hic triste spectaculum et tantum non ipsi qui fecerat miserandum illa ad primum feralis suci haustum insolito consternata gustu fugit sed fugisse nihil prodest illa longiores expetitura pastus in altum tollitur uitamque in aura relinquit haec primo statim flosculo inmoritur illa rigescentibus morte pedibus exanimis sicut haeserat pendet alia defecta nisu uolandi adhuc per terram languide repit si quas tamen usque ad sedem suam distulit mors lentior sicut aegrae solent sub ipsis pendere portis in globum nexas et mutuo amplexas mors sola diuisit quis figurare possit quis dicere quam multas mali formas quam uaria leti genera fecerint tot mortes semel ut ipse tristem finiam expositionem dicendum est omnes perdidi celebre illud aluearium et domino suo notius ad nihilum recidit audete nunc lacessere diuitem quibus uitae causa superest exerite libertatem fortibus uerbis si quid offenderit et quod difficillimum fuit iam expertus est uenenum quod si mihi fortuna uel ingenii uires uel suas dedisset crimen istud non priuatam taxationem formulae merebatur uenenum leges habere emere nosse denique uetant ineuitabilem pestem occulta fraude grassantem male haeret ibi innocentia ubi in potestate est secretum scelus uelut uenenum et quidem praesentaneum inuentum compositum datum est quantulum interest quis biberit homo dedit et homini dari potest non adeo desunt odiorum causae ut iam rara simultas sit et ut uideatur aliquis nihil magis quam malios odisse libebit aliquando longius manum porrigere et indulgere animis credite mihi iudices difficilius est uenenum inuenire quam inimicum sed me conscia mediocritatis infirmitas intra meas tantummodo continet querelas nam damnum id est iudices grauissimum pauper uulnus accepi quod mihi diutius deflendum apud uos quam probandum est nam coarguendi quidem criminibus quis labor est aduersus confitentem habent diuites hoc quoque contra nos contumeliosum quod non tanti uidemur ut negent porro qui confessum defendit non absolutionem sceleris petit sed licentiam longius ista quam timui quaestio pertinet non de praeterito tantum litigamus hoc agitur ut etiam si quid forte reparauero iterum diuiti liceat occidere in duas enim quantum animaduertere potui quaestiones diuidit causam an damnum sit et an iniuria datum negat esse damnum quod animal liberum et uolucre et uagum et extra imperia positum perdiderim negat iniuria datum quod in priuato suo quod eas quae sibi nocerent extinxerit postremo quod sparso tantum per flores ueneno ipsae apes ultro ad mortem uenerint ut nihil esset quod his possem respondere aequum erat inter uicinos sic agi sed excutiam singula nec prius meis argumentis nitar quam diuersa reppulero quoniam quidem quaeritur an damnum sit perdere quod lucrum est habere liberum est animal puta non dico fetus meis manibus exceptos et in tutam conditos sedem et reseruatis ad supplementa generis fauis examen uernaculum quoniam quidem tirannorum iura defendis natos in priuato meo puta me uel inanis arboris trunco uel cauis inuentos petris domum fauos retulisse multa nihilominus quae libera fuerant transeunt in ius occupantium sicut uenatio et aucupatio nam ut cetera animalia hominum causa finxerit prouidentia quod omnibus nascitur industriae praemium est quid autem non liberum natura genuit taceo de seruis quos bellorum iniquitas in praedam uictoribus dedit isdem legibus eadem forma eadem necessitate natos ex eodem caelo spiritum trahunt nec natura illis sed fortuna dominum dedit cur infrenatis equis uictor insidet cur iniusto cotidie iugo boum colla deterimus cur in usum uestium saepe pecori lanae detrahuntur taceo de sanguine et epulis per mortem paratis si omnia quae libera generantur naturae reddemus desinitis diuites esse si uero haec condicio est ut quicquid ex his animalibus in usum hominis cessit proprium sit habentis profecto quicquid iure possidetur iniuria aufertur ut uolucres mutae et alia quae per rusticas uillas quaeque ditibus cellis saginantur in quibus tamen domini non ambigua possessio est et uaccae et armenta et omne pecudum genus sed illa inpositus cohibet magister peiusne domino in his ius est quibus custode non opus est nam si hoc dici tis nihil esse nostrum quod perire possit ex nullius animalis damno haec edi formula potest nam et errare pecudes solent et fugere mancipia si hoc in ceteris non obstat apes uagari tu nolles in opus exire et ad cotidianum censum laboris assidui non detractare militiam at non ipsae domum sua sponte reuolant finemque laboris sui sole metiuntur et omnis intra solitas domos turba conditur noctemque modesto silentio trahunt age porro ut non sit earum certa possessio dum uolant nempe cum remearunt cum cludi transferri donari uenire possunt in potestate sunt quomodo autem potest sine damno meo perire quod cotidie meum est at extra imperia positum est mirum hercules si negato commercio sermonis humani sunt in ceterorum animalium forma tamen quam dominus dedit incolunt sedem lasciuientem luxuria fugam tinnitu conpescimus etiam si diuersis regibus coorta seditio ad bellum inflammauit iras exiguo puluere uel unius poena ducis residit omnis tumor illa uero admiranda sedulitas quod operi totus insumitur dies in dominorum reditus ablata supplentur age si obsequi possent quid amplius imperares intellego his uanis ultra necessitatem esse responsum si non sunt apes meae ne id quidem quod his efficitur meum est atqui nulla umquam inueniri potuit inpudentia quae fructus mellis in dubium uocaret hoc ergo fieri forte potest ut quod nascitur meum sit quod generat alienum age si mihi aluei furto abessent utrum nulla daretur actio an uiminis modo uilisque texti pretium formula taxassem et proinde agerem quasi inanes perdidissem nisi fallor esset aestimatio et apum an tandem quas subripere non liceret liceat occidere non est damnum quod exutus sum quod reditus perdidi quod annuos fructus praesidia paupertatis amisi non est damnum id perdidisse quod ut proximo utar argumento si habere uoluero emendum est quid ergo tibi opus est maleficis sucis cum liceret palam trucidare et plenas uel cremare igni uel aquis inmergere aluos an est aliquod animal quod non liceat nisi uenenis occidere ut damnum sit inquit iure tamen feci in priuato meo per fidem uestram iudices succurrite exemplo non sufficit his partibus unus rusticus pauper obuiam publice eundum est et obiciendae aduersus nascentem licentiam consensu manus credite mihi maior lite quaestio est hoc uobis hodie iudicandum est ubi scelus facere non liceat nam cur non hoc idem de homicidio respondeat cur non de latrocinio non enim iure ista sed modo differunt aperitur ingens furori uia et obluctantia diu legum uelut claustris scelera libera porta prorumpunt si in priuatum iura non ueniant et in manifestissima quoque noxa non de facto quaeritur sed de loco non aequa portione cum sceleribus terras diuisimus ubi enim non iam diuitum priuatum est parum est proximos solo aequare terminos et possessiones suas uelut quasdam gentes fluminibus montibusque distinguere iam etiam deuios saltus et siluas uasta solitudine horridas occupant tot ae aquae intra paucorum umbram latent e finibus suis populus excluditur nec ullus procedentis finis est nisi cum et in alterum diuitem inciderit adhuc tamen spolia transeuntium et abacti pecorum greges sub hoc titulo defendebantur iam priuati ueneni transcriptio est iterum ac saepius iudices admoneo considerate dis pi cite aut nihil usquam contra ius licet aut in priuato omnia etenim aduersus inferentem damnum iusta ultio fuit dicam nunc quam iniqua sit inuicem iniuriae conpensatio quamque non solum legi aduersa sed paci barbarorum mos est populorum quos procul omni iuris humani societate summotos proxime beluis natura efferauit nos ideo magistratus legesque a maioribus nostris accepimus ne sui quisque doloris iudex sit et adsiduae scelerum causae se rebellant si ultio crimen imitabitur damnum accepisti erat lex forum iudex nisi si uos iure uindicari pudet at mehercule si ad arma mittimur et instituitur perniciosa nocendi contentio et in uicem legis ira succedit premetur quidem obnoxia infirmitas et paucorum dominio subiecta plebes triste seruitium perferet est tamen et pauperibus interim dolor et ut facilius nobis noceri potest ita uobis latius postremo placeas licet tibi opum tuarum fiducia diues si mihi uiuere non expedit pares sumus quid ergo si quid tibi damni attulissent apes meae non mihi auferretur ractio sed forsan aliqua daretur et tibi nunc uero quid quereris credo depopulatos agros euersosque reditus non enim debet leue esse damnum quod diues ferre non possit decerpebant inquit flores meos ecquid intellegitis iudices quanto dolore dignum sit quod ego perdidi si etiam hoc damnum est flores aufere bant ita plane alioquin tu illos in uetustatem reseruabas et durarent adhuc nisi ad hortum tuum apes uenissent cuius rei inueniri potest breuior aetas namque dum inmaturos exterior alligat cortex nondum dixeris florem paulatim deinde uiuidiore suco tumescit uterus et albentis accipit rimas necdum tamen flos est at cum se ruptis iam tunicis in patulum capita fuderunt et uelut fissa in orbem iam quae tenera eorum uidetur maturitas et ingenitus occasus est et iam sine uentis quoque soluta natura labitur gratia nec quicquam est flos nisi nouus quare si dicerem abstulere peritura et quae protinus humi iacuissent in usus hominum conuersa inauditus tamen liuor uideretur etiam apibus inuidere nunc uero disserendum mihi est quam momentosa sit huius animalis rapina nescimus qua pernicitate plerumque uix contactis floribus reuolet discurratque per singulos uelox experimento quam etiam ubi inmorantur libratis pendeant alis quis umquam quod ferentem apem uiderat ubi deesset inuenit quantulum uero est quod ex his manu consitis floribus legant prata siluaeque uel maturae fructibus uites et fraglantes thimo colles quantum coniectura suspicari potest pabulum ministrant non omnibus floribus carpunt utilia operi suo sed in omnibus quaerunt praesens quidem illa protinus redditur merces quod omnibus quibus insedere odorem mellis inspirant et breui contactu uim sui relinquunt hoc tu damnum intellegis hoc ueneno uindicas quod mehercule inhumane etiam fumo prohibuisses an non te se du lus uicinus colui non frugum mearum primitias omni uere misi non si quis ceris nouis candidior incidit fauus tuis reseruatus est mensis cum paruis mediocritate munusculis illa semper adiceretur commendatio hoc tibi mittunt apes meae puto relata est mihi gratia admonui inquit et ut transferres denuntiaui idcirco contumacem merito punisti non enim uideo quid aliud patricinio tuo conferat haec denuntiatio superuacua si non licuit tibi facere quod queror iniusta si licuit iusta aut sine ista aut ne cum ista quidem ualeat pudoris uero quod uelamentum est male audire culpa defendi superbia an tandem tuas pecudes quamuis diffusa stabula non capient tibi omne armentis mugiet nemus tu gregibus arua sulcabis et ad excolendos agros procedet ignota etiam uilicis familia tuis horreis populi annona pendebit nec tamen inuidebimus nec quisquam tam en graue putabit sibi istud fortunae tuae pondus nos si paucas apes intra angustias pauperis horti conposuimus quae tamen uobis mella faciunt id prorsus indigne ferendum est et quod numquam fando cognitum est uicinus diuiti pauper molestus est adeo parum est plurimum possidere ut cum seruis quoque uestris habere peculium liceat inuidiosum nobis putetis quicquid egestatis nomen excesserit tam honestis in hac ut putamus aequissima libertate legibus uiuimus ut nobis habere medellam non liceat uobis habere liceat uenena postremo quidem diuitis patrocinio non putaui iudices respondendum nisi rideri uestram maiestatem contumeliosa defensione non ferrem ultro enim inquit ad mortem uenerunt apes tuae ita plane alioquin tu uenenum floribus dederas impudentiaene iudices eius adsignem si hoc nihi l apud uos obtinuerit an stultitiae si sperauit si uenenum homini dedisset diceret ipsum labiis admouisse pocula si percussorem posuisset in saltu ipsum in insidias ultro uenisse clamaret si telum obiectasset in tenebris inlatum sua culpa contenderet ego iudices quid dico duo esse sola quae omni in crimine spectanda sint animum et euentum quis animus diuitis fuit cum uenenum sparsit ut apes perirent quis euentus perierunt in summa iudices quis dubitat quin damnum ei sit imputandum sine quo non accidisset intellego neque prudentiam uestram desiderare plura de causa neque uestram fidem ac religionem egere exhortatione uere iudicandi quid moror igitur tenet me dolor et adsuetae uoluptatis desiderium sunt quaedam in hac causa quae sarcire poena non possit maior forsitan materia uideatur adfectus si pauperes amare nisi parua non possumus et necessario nobis pretiosa quae sola sunt animum meum extinctae unius horae momento tot animae mouent quod perierint de me bene meritae quin ipsum leti genus addit indignationem ueneno perierunt quis hoc ulla satis persequi possit inuidia apes ueneno haec illis gratia refertur quod fructibus nostris inuigilant quod cotidiana statione laboris adsidui ne damno quidem summouentur nam ut cetera animalia uidetur mihi natura usibus nostris genuisse haec etiam deliciis cum eo quod in illis quae uel scindendo solo uel maturando itineri comparamus multus ante reditus insumitur labor et cum perdomanda cum alenda sint nihil tamen possunt sine homine et tantum coacta prosunt apes opus faciunt iniussae ac sine ullo rationis humanae ministerio totus fructus ultro uenit adice quod cetera aut satis incurrunt aut uitibus nocent primaque ut fama est hostiae causa pecudi fuit laesa fruges harum ita innoxius per prata siluasque discurrit labor ut tantum factum opus appareat qua satis digna prosequar laude dicam animal quodammodo paruum hominis exemplar hoc humana excogitare non potuit sollertia etiam ratio nostra quae sub terris lucrum inuenit quae maria inquisitione sua sideribus inmiscuit hoc tamen efficere consequi imitari non potuit uenena potius inuenimus iam primum futurae laudabilis uitae digna principia non illas libido progenerat domitrixque omnium animalium uenus utque homines in excusationem sui fabulis tradiderunt etiam deorum potens has regnis suis excepit abest inimica uirtutium uoluptas castis sine labe corporibus solae omnium non edunt fetus sed faciunt ipsae paulatim sicut stipatae sunt per mella uiuescunt et ut oportet animal laboriosum ex opere nascitur inde ut adoleuit iuuentus et ad similes labores aetas roborata conualuit relinquitur liber parentibus locus et ne coacta in angustum multitudo noua turba laboret quasi habita uerecundiae ratione cedit populus minor suspensumque proximis ramis examen humanas manus expectat acceptas cum fide colit sedes et cum ingenia nostra quae nos scilicet ambitiosi nostri aestimatores proxima diuinis credimus ad percipiendas disciplinas multo labore desudent nulla apes nisi artifex nascitur quid credas aliud quam diuinae partem mentis his animis inesse quid praecipuum referas non ut cetera animalia per pastus uaga incertum quieti capiunt cubile noctis arbitrio semper habitatura e sed tutae sedes continent urbes tectis turba populos imitantur non ut ferae uolucres non praesentis modo cibi memores in diem uiuunt duraturus hiemi reponitur uictus et repletis uere cellis tutus annus est etiam cum ad humanos usus opera subducta sunt reparare amissa contendunt et labor damno incenditur et numquam deficit animus ante quam locus quid quod inter animalia quae non uerba coniungunt non uincla rationis inuicem nectunt tantus operis consensus est tanta difficillimae rei laboris concordia non humano uitio in proximos quaeque usus lucrum ducit in publicum uiuitur et communes opes congeruntur in medium nec fas est delibare gustu prius quam plena horrea securos spondeant menses quis porro tantus ardor operis quaeue officiorum partitio ut aliae congerant onera aliae accipiant aliae linant quae seueritas in castiganda inertia multa dictu uisuque miranda praeuidere tempestates nec dubio se caelo tradere nec ultra uiciniam nubilo tendere iam si leuis iniquior aura rapuit ad dirigendos in destinata cursus modico lapilli pondere librare pinnas illa maiorum pectorum motis pro rege castris procurrere et inire bella mortemque honestam pro duce oppetere adice quod si quas aut aetas longior aut morbus oppressit efferuntur prius corpora posteriorque operum quam funerum cura est quid inligare cruribus flores quid ore sucos in publicum ferre me tamen ipsius operis praecipua admiratio subit non eas temere nec fortuito figuram et sedes modo reponendis cibis quaesisse credas rudis cera componitur accedit usibus inenarrabilis decor nam primum tenacibus uinculis fundamenta suspendunt tum ab exordio in omnem partem opus aequaliter crescit nec quicquam ex inchoatis parum est quod non sua portione perfectum sit iam nec alia parte opus esset ipsi enim sibi inuicem anguli haerent et ita mutuo uinciuntur atque inligantur ut quod uoles id medium sit gemina frons ceris imponitur et cum foraminibus tantum spatium detur quantum ad generanda examina na tura m apum capiat his textis ne uniuersi mellis effluat pondus intersaepta onera cluduntur quis non stupeat hoc fieri posse sine manibus nulla interueniente doctrina hanc artem nasci quid non diuinum habent nisi quod moriuntur an uero auctorem uini liberum colimus primitiae frugum cereri referuntur inuentrix oleae minerua ue neratur mella genuisse minus est et in temperanda gustus uoluptate tantum effecisse quantum ne ipsa quidem rerum natura per se potuit ad plurimarum incursus ualetudinum remedium est praesentissima medicina nam quod ad cibos quidem pertinet diuites uiderint his animalibus aliquis insidiari potuit et insidiari qua re mella facerent haec pestiferis sucis exquisita per fraudem morte confecit et quod sit indignissimum quo facilius deciperet fortasse uenena melle permiscuit quae tam inhumana crudelitas quis tam inauditus liuor nihil est enim quod utaris patrocinio tuo diues paucorum damno foliorum doluisse te simulas dum meas apes occidere uis flores tuos inutiles fecisti meretrix amatori suo pauperi dedit odii potionem adolescens desiit amare accusat illam ueneficii sentio iudices hanc quoque calamitatibus meis accessisse nouitatem ut uobis nondum uidear odisse nec me praeterit plurimum perire de nocentissimae potionis inuidia dum me putatis adhuc inpatientia priore miserum quaeso tamen uel hinc totam delati sceleris probationem grauitas uestra prospiciat quod dolori meo querelaeque non creditur nec amo qui accusare possum nec odi qui amare mallem quid est aliud quod bibi quam uenenum licet igitur nocentissima feminarum rideat quod accuso et in manifestissimi sceleris confessione per ludibrium malorum euadere temptet meorum sed quod hodie me torquet ac lacerat quod a taeterrimae mulieris caritate discessi sed quod remedii mei patior dolorem fidem iustitiae fidem seueritatis humanae ne meretrici prosit uel quod praeuaricatione uideor explicatus pro me forsitan fuerit ut amare desinerem contra me inuentum est ut inuitus odissem hoc primum itaque iudices a clementia publica peto ne quod uidetis tristem habitu dirumque conspectu uerbis asperum contentione terribilem mores putetis haec est illa sanitas mea hoc odium in hanc corporis mentisque dierum noctiumque feritatem ille modo laetus ille si creditis nimium remissus amator excandui miseremini iudices ne uobis uenefica sic imponat tamquam hoc mei caritate commenta sit suum animum suum tantum secuta fastidium est odii potionem contra se nemo dabit homini nisi quem oderit quaeso itaque obtestorque uos sanctissimi uiri ut calamitatis meae penitus uelitis aestimare mensuram perdidi infelix quod quandoque potui amare desinere patior necessitatem rei quam breuiter utique noluissem excogitatur contra animum futuramque rationem ne quod relinqueretur meus esset adfectus iterum cum meretrice compositus sum rursus in se cogitationes meas rursus retorsit oculos et hominem quem ab incommoda caritate uel satietas uel aetas uel fortunae suae fuit dimissura condicio ad perpetuam inpatientiam uiribus nimiae diuersitatis inplicuit hoc solum insanabile genus a moris est ut odisse cogaris festina s ad complorationem praesentis doloris anime festinas et te a prioribus malis recens abducit indignitas altius gemitus altius querela repetenda est cum meretricis sit quod amator odi cuius putatis esse quod pauper adamaui non quidem ego iudices ex illis umquam fui quibus nobiles opes adfluentes indulsit fortuna diuitias quorum felicitas capere possit in amore luxuriam habui tamen unde ad uitae necessitates concessa gaudia parca mediocritate sufficerent ideoque meretrice tantum et quae certissima est in uoluptate frugalitas una fui semper eademque contentus at ista seria grauis quae nunc amari recusat o quam uoluit amari quibus artibus qua calliditate miseram simplicitatem meam sollicitauit primum deinde tenuit donec quantulamcumque substantiam in huius sinus credulus iam iamque securus amator egererem iam frustra captauit uideri miserari condicionem in quam nos ipsa detraxit breuiter totum nocentissimae mulieris accipite facinus pauperem me fecit deinde ferre non potuit siue enim iudices pro communium quae ad corrumpendas expugnandasque mentes excogitant ingenia meretricum placuit experimentum et in me temptatum est quantum quis amare quantum quis posset odisse seu mulier omnibus exposita mortalibus uanitatem fastidio mei despectuque captauit et fama inde quaesita est ut a solis uideretur amari debere diuitibus non eram profecto qui paulo ante patiebar iam tunc haustus affectus quod scortorum foribus haerebam quod si istis creditis pallore deformis macie notabilis paupertatem in lupanarium obsequia transtuleram inde ueniebant unde nunc quod excandesco quod fremo numquam hoc tantum meretrix scit quemadmodum non ametur quod negari igitur iudices non potest uirus homine firmius mente constantius quod inmodico ardoris aestu et exundante inpatientia possit etiam recusantis animi dolorem conpescere diris utique carminibus et feralium precationum terrore permixtum lenitate uultus et blanda porrigentis dissimulatione protectum iam perustis iam laborantibus uisceribus infudit et hominem solaciis potius ac mollium remediorum ratione tractandum exasperauit ira dolore concussit magnaque miserum commutatione renouauit an fecerit iudices ut amare desinerem uos aestimabitis fecit ut amare mallem explicitum me putatis et ab incommodo hilariorem dimissum nunc nunc me fateor debere sanari habet aliquod solacium quisquis in amore miser est leuior calamitas cui blanditur aliquid de uoluptate laetitia nunc infelix uror ac laceror nunc retinere mentem nunc regere non possum crudelius est odisse meretricem ueneficii ago seposita paulisper iudices noxiae potionis inuidia nonne uobis uidetur implere sceleris fidem quod abstulit fidem condicio personae ueneficium iudices tota uita meretricis est parum se lenociniis parum putant agere mendaciis et cum omnis ad expugnandas mentes cura conlata sit non sufficit tamen ut de sui caritate corpori credant in hoc noctium dierumque sollicitudo consumitur quemadmodum de libidinibus fiat adfectus qua ratione transcurrentia cotidie desideria teneantur ne cui prosit offensa ne quem explicet pudor ne quem satietas aliquando dimittat en quam putetis ignorare quibus uinciantur oculi quae per incommoda desideria flagrantes mentes corrumpa n t primum deinde consuma n t cum sciat quibus oscula quibus artissimi rumpantur amplexus quae pro laetitia dolorem pro blanditiis gaudiisque tristitiam praecipiti uelocitate substituant infinitum est quantum ex hoc medicamento deprehendi possit notitia peiorum nemo scit tantum remedium temptat iudices mulier inpudentissima sceleris inuidiam nomine potionis effugere et uenenum negat esse nisi tantum quod occidit facinus est iudices euadere nocentes quia iam facinus uita deplorat quid refert animo noceat aliquis an membris eodem scelere porrigitur omne quod non licet unumquodque ex his quoi datur uenenum est excusatius mehercule adhuc pro sexu tuo pro condicione mulier esset ut illa nosses gratia tui desideriumque posses ingerere nolentibus excogitasti per quod maritos a coniugum caritate diducas per quod iuuenum mentes abiungas ab aliis fortasse meretricibus odii medicamentum numquam ideo tantum meretrix habuit ut illo contra se uteretur me quidem iudices si quis interroget in comparatione ueneficii de quo queror minus odisse debeas quod occidit et si qua ex ipsis quoque mortiferis mitiora sunt quae statim tota uelocitate grassantur et dolorem inter exitum uitamque non detinent ita crudelius quod sic ordinatur ut corporis parcat inuidiae et sit tantum animi uenenum quid ais non est noxium uirus nisi quod occidit quid ergo uocaremus illud quo lumina sola raperentur quo pars aliqua membrorum debilitate languesceret tu te ueneficam negas quae potes potione facere quantum offensae quantum ira quantum dolor amabit cui permiseris execrabitur ille quem iusseris accipient a te desideria nostra ortum finem modum sane et amor et odium naturales uidea n tur affectus ueneficium sunt cum iubentur quid quod non potest non habere uim ueneni quod contra uoluntatem homini datur uide o cur sibi medicina permittat corporum uitia membrorumque morbos infusis medicaminibus expellere et sine animae spiritusque contagione quaecumque extrinsecus accidunt potione uincuntur non potest ullus adfectus sedibus suis per uirus expelli nisi totorum concussione uitalium et cum anima constet ex sensibus quaecumque auferre temptaueris illa statim primo haustu parte prioribus retento confectoque quod petebatur reliqua quoque uiribus uicinae tabis expirant quaedam fortassis medicamina possunt aliud uocari quam uenenum dare quod non licet non est aliud quam ueneficium quantum nefanda de poenis humanis excogitare potuisti innocentius mehercules fuerat ut amaret aliquis inuitus potionem excogitasti qua bella committere qua se totum humanum genus posset odisse potes efficere ut non ament liberos parentes ut propinquitates ut fraternitas ut amicitia se collidat odii potionem nemo accipit nisi contra hominem quem non debet odisse temptat hoc loco nocentissima feminarum de scelere suo facere beneficium meretricem inquit ad amaueras differo paulisper iudices affectus huius excusationem dii deaeque quantum in hoc contumeliae est quod sibi male meretrix uidetur adamata tu tibi cuiusquam adfectus censoria grauitate pensitabis tu tibi aestimare permittis quam frequenter aliqui lupanar intret tu cui non licet excludere debilitates fastidire sordes exposita ebrietatibus addicta petulantiae et quaeque nouissima uilitas est noctibus populoque concessa mores iuuentutis emendas aequiore animo feras ut meretrix uelit adamari eras inquit et pauper uolo iudices sic apud uos paulisper agere tamquam in hoc me adfectu propinqui amicique castigent non ego alicuius matrimonii corruptor inuigilo nec efferas cupiditates per inlicitos duco conplexus inuentas credo meretrices ut esset aliquid quod liceret amare pauperibus nullam ego circa corpora ista consistere impotentiam puto diliguntur inmodice sola quae non licent ut in furorem caritas aliqua conualescat opus est difficultatibus breuis de concessis et statim satietati uicinus adfectus est non fouet non nutrit ardorem concupiscendi ubi frui licet et quaecumque in mentibus circa permissa coalescunt non sunt desiderii sed uoluptatis hoc ipsum tibi mulier obicio quod nos in fabulas sermonesque misisti solus debet amare meretricem quem meretrix oderit pauperi dedit odii potionem quid illam putatis dedisse diuitibus si mehercules repente nobis contingerent opes iterum nos in sui caritatem alia potione reuocaret et ista nunc seria grauis uellet inpatientia priore retinere meretrix pauperem amatorem propter se tantum non potest pati amanti inquit dedi hoc si remedium est detur scienti prima pars sanitatis est ut libenter accipiat quin immo cur non potius datur amaturo quanto melius quanto prouidentius et minore bibentis dolore constabit ut adhuc labentem adgrediaris animum ut coa dulescentis ardoris impetus in paruis extinguatur elementis eo tempore das potionem quo pariter duos patiar adfectus aliam inpatientiam paras et accipio odium qui a iam amorem ferre non possum non desino sed esse aliud incipio nec emendor in amore sed transferor illa uero sunt remedia quae fugatis morbis causisque languoris postea non sentiuntur et ea tantum innocenter dabuntur quae potentiae suae qualitate consumpta desinunt cum profuerunt tu mihi dedisti quod semper exasperaret perpetua res est odisse sine causa ducam licet uxorem te tamen odero in peregrinas expeditiones patria dimittat te tamen cogitationes sermonesque respicient quid interest quemadmodum possederis animum meum quemadmodum mihi a te non liceat abire discedere fecisti ut te ubique persequar ut meis fortassis manibus inuadam uelim dare uenenum qui meretricem odisse non desinit amator est sed infelix misereris mei quid ergo sanitate tam rigida paulatim potius ratione conpesce misceantur consilia blanditiis se ueritas temperetur alioquin non est quod abigas quod expellas exasperant necessitates et in amore contentio semper accendit adiuuabit te interim libertas ipsa qua fruar tempus satietas et fortassis amator alius admoneas condicionis sed inter oscula inter amplexus paupertatem non tamquam exploraris sed tamquam miserearis adlega quamquam quid opus inde si non curer ut desinam si quantum adfirmas inuitum miseraris ac diligis amatori summum remedium est amari si tamen necessariam putas emendationem quam multa sunt amantium remedia citra uenenum exclude dimitte fastidio posce quantum non possit praestare paupertas fac ut me potius ipse castigem ut erubescam ut aliquando desperem is tantum in amore sanatur qui quod desinit sibi debet homo igitur qui merito indignarer si hoc tantum fecisset aliquis ut diligi desinerem quanto iustius queror factus cum iam sum alius infelix alia patiens decipiunt uos rerum falluntque nomina et ille qui odit de amore miser est non refert animi quid nimium uelis et inter sanitatem languoremque nihil interest si utrumque ferre non possis frustra mihi quisquam blanditur remedio cuius patior tormenta cruciatus aliud est ut amare desinas aliud ut oderis recessisse nunc me tantum putatis ab amore meretricis ablatus est mihi ille hominis melior adfectus perdidi miser quicquid est unde gaudium unde uenit uitae tota laetitia amor ille per quem rerum naturae sacra primordia totiusque mundi elementa creuerunt qui tenet haec figitque rixantia et de contrariis repugnantibusque seminibus molem perpetuae societatis animauit fugatus eiectus que non habeo infelix adfectum quo quandoque possim ducere uxorem amare liberos appetere amicitias sperare conuictus quisquis odii medicamentum biberit unum fortassis oderit sed amare neminem potest dii immortales quid ego hausi quale uisceribus uirus ingestum est non fuit illud unum uenenum bibi miser execrationis quicquid totius mortalitatis ira contulerat quo d erat omnium ferarum omnium serpentium congesta rabies odii medicamentum quid aliud est quam assiduus animi labor perpetua tristitia en homo ab omnibus gaudiis in contubernium doloris adductus fieri non potest ut uirus tam inpotens semel in uiscera receptum stet in uno m tantummodo sensu m mandeturque potioni quousque dominetur ecce iam mulier odi quid tamen adhuc facere illud in uitalibus putas paulatim se necesse est per totum diffundat animum et quamuis primo statim haustu illud expugnet in quod datur breui tempore in nominis sui potentiam omnes reliquos stringit adfectus medicamenti cui tantum contra animum imum licet prima fortassis uis erit odium exitus iste ut uenenum sit respondere iudices illis libet qui me paulo ante dicunt in amore fuisse miserabilem quanto crudeliora quanto grauiora patior qui dicor explicitus modestior cum amarem et quietior fuerat sane pallor in facie sed ipsa quoque comis optanda tristitia inueniebam conloquia merebarque sermones nunc me omnes fugiunt auersantur oderunt tum frequenter a lupanari deducebat pudor abigebat occursus nunc publice detinet quod queror adsisto conuicior pro miseranda condicio rideor ubique narror ostendor ego sum tota ciuitate meretricis inimicus si c patior miser illas lupanarium insultationes illa corporarium maledicta conuicia non possum satis tormentorum exprimere mensuram odi nec umquam uisus sum magis amasse intellegitis puto iudices hominem qui tantum ad uos detulit animi mentisque cruciatus et pro uita queri sic patior infelix quicquid est per quod paulatim proficitur ad mortem assidue mecum rixatur adfectus et breui necesse est consumar quo cotidie uincor quae putatis esse tormenta quem dolorem cum mens uetatur oculos sequi cum a luminibus suis animus abducitur odio quod non proficit hoc superest ut occidat me infelicem si uenenum istud non habet mortem si mihi inter hos dolores longior uita ducenda est quas ego post hoc animi uices quae tormenta prospicio si meretricis impotentiae omnia licent hoc erit remedium ut amare rursus incipiam meretrix amatori suo pauperi dedit odii potionem accusat illam pauper ueneficii etsi iudices ita a natura conparatum est ne sit ullus iustior dolor quam beneficii sui perdidisse rationem nihilque grauius adficiat conscientiam bonorum quam quotienscumque nulla merita ceciderunt non efficiet tamen nefandum praesentis reatus indignumque discrimen ut misera puella non gratuletur sibi quod illam pauper accusare iam potest timuerat infelix ne remedio suo sic repugnaret pauper ut magis amaret ne iuuenis in omni genere animi contentiosus ac pertinax potionem illam dolore coactae sanitatis expelleret bene quod et terribilis et minax est pauper quod poenam nostram quod sanguinem petit non expectes ut statim gratias agat qui sanatur inuitus nobis tamen iudices hodiernam pauperis mentem non prima fronte tractantibus miserrimus iuuenis nondum uidetur explicitus et si bene prioris ardoris inpatientiam noui quod cum maxime facit ira non odium est alioquin si profecisset remedium et a pristino furore iam liber animo intellectum sanitatis admitteret omnem adhuc puellae uitaret occursum non sibi crederet ultionem et ipsum quoque iudicii timeret adire conplexum deprehensa est puto nouissime potionis superuacua persuasio amat iudices amat qui queritur quod non ametur quid agam hoc iudices loco sub quo temperamento defensionem periclitantis adgrediar timeo ne si coepero simplicissimae puellae laudare mores referre probitatem amare rursus pauper incipiat siue enim iudices malignitas est persuasionis humanae formam uacantem uocare meretricem seu miserae nomen istud inposuit aliquis amator cui cum corporis bonis fortuna non dederat unde seueri matrimonii castitati sufficeret laborauit necessitatium suarum custodire probitatem nullius umquam per hanc matrimonii turbata concordia est nemo questus est pro filio pater nemo exhaustas facultates in auidissimos sinus paenitentiae dolore defleuit temptet licet ingratissimus iuuenis inuidiam miserae facere prioris adfectus non poterat obicere meretrici et quod amarit et quod amare desierit ne quem igitur accusator hac prima fortunae suae conploratione decipiat tamquam meretricis caritate consumptus sit securi estote pro innocentia nostra talis incidit talis adamauit nec habuit quod perderet in tam inmodico ardore nisi mentem uidistis enim notissimum tota ciuitate miserum cum lupanari noctibus diebus deseruiens et quamuis indulgentissimae puellae simplicitate frueretur modo tamen maledictis opprobriisque uulgi modo crebra riualium contentione pulsatus abigi tamen conpescique non posset mouit mitissimam puellam hic infelicis adfectus laboranti primo sui uoluit facultate succurrere sed quicquid indulserat fouebat ardorem quaeque in hac impatientia prona persuasio est quia nihil praestanti meretrix tam saepe contingeret amator sibi uidebatur postquam nihil miseratio nihil proficiebat humanitas temptauit asperitate discutere poposcit exclusit non defuerunt misero preces adhibita sunt ex ipsa iuuenis condicione consilia sed ista uincebat et uires amoris impedimenta perdebant donec intellegeret hominem qui explicari ratione non poterat necessitate seruandum puto iudices frustra male audit inmodico pauper ardore meretrix magis amauit hominem a quo noluit amari consumptis igitur optimae feminarum cunctis indulgentiae seueritatisque consiliis dum apud omnes de pauperis sui amore conqueritur incidit remedium quo iam dicebatur alius amator explicitus quae prima igitur medicamenti pariter ac dantis integritas est non negatura porrexit adiuuit deinde quod dederat imperauit sibi ne quas admitteret amplius preces ne querelis adsistentis ne lacrimis moueretur exclusi t uultis scire iudices ubi sit medicamenti quod obicitur totus effectus quisquis odium dedit omnia post hoc facit ne debeat amari quanto iuuenis hoc melius in forum aliquando uenisti incipis agere serium grauem iam leges iam iura loqueris conuiciaris maledicisque meretricibus hunc tu animum modo inter libidines ac scorta perdebas macie notabilis pallore deformis solaque inpatientiae tuae fabula notus perieras infelix nisi bibisses uenenum ueneficii agit credam mehercules iudices ad subscriptionis huius immanitatem expectasse publicae seueritatis aures quodnam saeculo nefas nuntiaret hic gemitus quae prosiliret orbitas de nouercalibus questura commissis quem pestiferis heredum medicaminibus enectum tristis conploraret adfinitas non pudet ergo quod uacatis lupanarium querelis et ad uos deferuntur amantium rixae uidetis hunc accusatoria fronte terribilem oscula poscit destitutos queritur amplexus uultis uos abire potius in uestra secreta ibi gaudia querelasque mutua conuersatione consumere non agnoscunt leges ac iura miseros hic audiuntur seriae calamitates non est ultione dignus de quo potest efficere meretrix ut queratur ecquando umquam iudices audistis de ueneficio uiuum querentem facinus hoc semper ex mortibus accepit inuidiam si latrocinium probes cruore uulneribus si sacrilegium spoliis numinum praedaque templorum ita ueneficium si arguas oportet ostendas putre liuoribus cadauer inter efferentium manus fluens tabe corpus ut iam istud obicere possit et uita debet aliquid esse passa quod inuidiam mortis imitetur ueneficium uoca quod caecitate grassatur quod in aliqua deprehenditur debilitate membrorum profer agedum corporis notas in quas se partes noxiae potionis uagus feruor effuderit ubi depastis enectis uisceribus saeuitura consederit aspicio par laboribus corpus retinere sua ministeria sufficientem animum seriis actibus accusatoria firmitate robustum crede iuuenis hominibus qui te modo noueramus nunc acrior erectior rediit in sensus uigor in membra sanguis uiribus uelut nouae iuuentutis exulta ns bibisse te medicamentum probare non posses nisi meretrix fateretur quodsi permittitis iudices ut quicquid contra consuetudinem datur ad huius uocabuli referatur infamiam in ueneficium male audiendo uertetur sanitas statimque merebitur sceleris inuidiam quicquid profuerit inuito illud tantum noxium uirus uocauere leges quod non admitteret interpretationis incertum iniquissimum est uenenum uideri quod in potestate bibentis est an sit remedium sentit iudices iuuenis crimen quod detulit nec nomine nec effectu scriptionem legis implere itaque ex uocabulo mulieris quaerit inuidiam meretricem inquit accuso nescis mihi crede iuuenis sceleris quod detulisti qualem mihi debeas probationem rei expecto mehercules ut sit ante omnia minax uultus feralis habitus horreant squalore crines rigeat super nefandas cogitationes efferata tristitia facinus quod dicitur inquietare superos sidera diris agitare carminibus tumulos busta scrutari et amputatis cadaueribus ipsas in scelus armare mortis fieri non potest ut auctorem suum non statim primo prodat aspectu uides ueneficae non horridos uultus placidamque faciem si cogitationes si consilia pertractes sola cura de forma omnis in hoc conlata meditatio ut sollicitet aspectu sermone detineat audio subinde exactas mero noctes tua mulier conuiuia perditas amantium rixas meretricis unum ueneficium est ne desinat amari numquid inique iudices in tanti sceleris subscriptione deposco ne nominibus reos uelitis aestimare sed moribus uenefica tua quid prius umquam quid simile commisit cuius per hanc expugnatus animus quis queritur iuuenis quis senex quis diues quis pauper alius in te ergo solo uenefica in te tantum aliud ista quam meretrix uultis integritatem puellae breuiter probem hanc quam nunc pauper detestatur accusat amare mallet omnia iudices facinora ni fallor causas uel de cupiditate uel de simultatibus trahunt quod odium de amatore meretrici quae praeda de paupere odium inquit accepi ecquid iudices satis eam contra infamiam ueneni uel solum medicamenti nomen absolueret nec inuenio cur debeat idem uideri quod non potest idem uocari agedum iuuenis potionis inple huius inmanitatem dic odium accepi contra coniugem contra liberos meos ut a sacris auocarer adfectibus ut pignora sancta despicerem illud odium in meretrice facinus est quo utitur in sui caritatem ita uel hoc solum sufficit excusationi quod illa contra se tantum dedit odium inquit accepi nunc te hic reposco iuuenis inuidiam quam fortunae nostrae paulo ante faciebas dic meretrix dedit prostituta porrexit o quam timueram ne a diceres amatorium sui consurge agedum iuuenis et totis corporis animique uiribus inple susceptae accusationis horrorem est quod audiente tota ciuitate proclames miseremini mei adiuuate succurrite bibi medicamentum crudele saeuum desii pauper amare meretricem iamiam non inquietis noctibus uagus uilissimi cuiusque perditos patior ictus nec exclusus ante lupanarium fores posterum diem peruigil amator expecto possum nauigare colere terras sufficio militiae redditus mihi est animus quo fierem maritus quo senectuti liberisque prospicerem quantum dii deaeque remedium condicione bibentis ualuit fecerat te potius istam felicem si diuitem puella ita uel hoc non solum iudices innocentissimae puellae pro defensione sufficeret quod nihil fecit causa sua amatorem dimisit explicuit illa quae captare dicitur ut ametur quae sollicitat quae corrumpit adfectus ingrate quanta de te potu erit gloria frui non quidem confers pretia non stipes sed adsides sequeris haeres praestas comitatum fauorem laudas ubique miraris hinc ergo causa m meretricibus quod illas etiam pauperes ament quod facile contingant quod laboribus exorentur adeuntium faciet hic amator ut diuites ament in crimen maximum captas transferre beneficium ut aliquis amare desinat non nisi ab amante praestatur quid ais iuuenis ita bibisti potionem quae finem cupiditatibus daret premeret ardorem desideria restingueret abi recede dum puellae publico generis humani nomine gratias agimus quod hoc fieri posse monstrauit furor ille qui si credimus numina quoque detracta sideribus misit in terras qui de sacris uenerandisque pigneribus monstra commentus est ardor qui miscuit hominum ferarumque concubitus ferrum ignis claustra laxabat per interiecta late maria fugiebat uetatur perit accipite quod magis debeatis stupere mirari remedium amoris mulier inuenit desinite nunc incestum timere mortales nulla pietas horreat nefandae cupiditatis instinctum quicquid non parentium irae castigationes non serii propinqui non paupertas non necessitas poterat efficere haustus breuis facilis unus extorquet o si quis odium posset omnium bibere uitiorum felix profecto mortalitas si reliquos lapsus incommodosque mentis errores fas esset infusa potione compescere facinus est quod maximum remedium gratiam sui uocabulo perdit auctoris miraremur hominem qui illud contra meretricem dedisset tibi tamen ultra omnes inmodica cupiditate flagranti tibi praecipue succurrendum iuuenis cuius homo condicionis adamaueras diuitiis opus est ne simus in amore miseri et inpotentissimi mali difficultates illi fortasse non sentiant quos contra fastidia ceterosque contemptus explicat felicitas magna perdendi felix profecto qui modo facultates in lupanari effudit tu perdis animum ille fastum opibus exorat tu lacrimis rogas pallore blandiris et quod ad pessimum spectat euentum miserabilis sis oportet ut amator esse uidearis finge te nullum huius adfectus sentire cruciatum sed amare te pauper saltem non pudet homo cui non uacaret agere longa languoris aegrumque non deceret totarum noctium quies excusari non possis si tantum perdideris dies cuius census ex manibus ex laboribus substantia quem cotidie poscit ultro rationem in dies cibus dimensus amentiam pateris aduersus felicium oscula tantum amplexusque meditaris et unde tibi calamitatis huius non potest nec uenia contingere de uoluptate miser es expectandum uidelicet quando te famis inopia castiget sed inter ista coepisti quid iam facere potest ratio consilium odio sanandus est quem non explicat quod pauper adamauit nun c tamen intellegere possumus te non sola fuisse paupertate miserum non opes tantum tibi non facultates defuerunt non erant quantum uideo propinqui non amici alioquin illi te potius nostra potione sanassent uel si ignorassent huius graminis uires uinculis nexibusque tenuissent quid blandis adfatibus inpotentissimum eludis adfectum datum est remedium dolori qui saepe egit in laqueos in praecipitia compulit qui cruciatus laborantis animae uulneribus emisit quantum amori in homine liceat illi magis sciunt qui non amantur iunge nunc cum fortuna tua condicionem mulieris adamatae incideras quidem miser in puellam minime superbam minimeque difficilem quaestum tamen non possumus circumire meretricis quam multa pro illis exigit sexus aetas poscit semper necessitas petit corporum cultus poscit tristissima stationis inpatientia totos infelix dies lupanarium foribus inpendes ut quando prostituta pauperi uacet et contentione numerantium dilatus exclusus otium meretricis expectas negatur tibi complexus indignatione persequeris contingit uero felicitate corrumperis spem gaudia parant aduersa contentionem ex utraque fortuna desideria coalescunt nobis crede qui uidimus quis tibi i uueni s fuit corporis habitus quis pallor quam miserabilis quam pudenda tristitia quotiens tu uenenum bibere uoluisti non est igitur iuuenis quod tibi queraris illam mitissimam partem humanae mentis ablatam non caritatem sed inpatientiam non uoluptatem sed tormenta non amorem sed quod adamaueras perdidisti amoris si sapientiae sequamur auctores antiquissimum numen et cui se naturae debet aeternitas sed ille mitis et serius honestis cupiditatibus et uiribus sacrae caritatis exultans ut qui cuncta priscae noctis operta caligine diduxerit primum deinde miscuerit hic uero cui perditis uisceribus adhaeremus inquieti lasciuientis adhuc aetatis instinctu tumultuosus ac petulans telis funereis facibus armatus praestat igitur ille mortalibus liberos ac duratura coniugia pietate hic incesta libidines adulteria meretrices referam nunc fabulosas inmodici furoris prodigiosasque nouitates conceptum nescientibus oculis ignoti hominis affectum formam suis in se luminibus ardentem uirgines patrum senectute flagrantes mortalium ferarumque coitus usque in monstruosa fecunditatis onera perlatos ex omnibus tamen quae nobis patientibus extorquet affectus hoc saeuissimum patimur quod nemo uult in amore sanari ego tamen inquit amare mallem hoc est ergo propter quod opus odio fuit nihil agebant castigationes et preces consilia perdebant odio debet amator explicari quem sanat adamata interrogare te hoc loco libet numquid accusare posses si quod fecit medicamento puella fecisset animo licuit te reposcere quantum numerare non poteras fastidire contemnere iam indignaris quod te maluit remedio quam dolore sanari mulier cui ad dimittendum amorem sufficiebat ut odisset ipsa pro te commenta est ut illam tu potius odisses finge te tamen aliqua remedii tui sentire tormenta adrogantissime miserorum tu autem sperabas ardoris inmodici felicem statim sanitatem quid si queratur aeger abstinentiae dolore sanatus excussa sunt plerumque languentium uitia uerberibus redempta debilitate uit ia ignibus uulneribus interdum profutura grassata sunt et quae fuissent mala sanitatis in gratiam remediorum de maioris periculi comparatione redierunt uix mehercule contingere potest ut hilares ab hac inpatientia laetique discedant quos pudor quos satietas quos paenitentiae ratio dimittit nec sine aliquo morsu resilitur a malis quae uoluptate tenuerunt iterum materia amoris est desinere nec queri opus fuit pari diuersitate uiribus quantis adamasti ut resipisceres neque frequenter in media sanitate subsisteres quale tibi remedium debuerit adhiberi uel ex hodierno senti iuuenis adfectu pro homine qui post odium queritur quod non amet parum fuit si amare desineret audi igitur ingratissime quatenus ad publicas aures secreta uestra proferre uoluisti dedi quid enim inquit facerem quae remedia tam multa perdideram ferre misera non poteram quod te iam coeperunt omnes ridere meretrices repete agedum illarum conloquia noctium quibus te frequenter alterius et fortasse diuitis amatoris iniuria receptum inter oscula amplexusque monui quid miser cum fortuna quid cum mea condicione rixaris parce necessitatibus meis duo pauperes sumus sed et tu quotiens in sinus meos lacrimis fletuque resolutus exclamasti sentio furorem sed imperare oculis sed animum regere non possum quam libenter te mulier odissem non est igitur ingratissime mortalium quod beneficium nostrum nomine potionis infames remedium bibisti sed illud odium tuum est quid quod furis conuiciaris exclamas non est haustus illius adfectus et am at or talis fuisti aliud sunt aliud illi quos in uoluptates superfluentium facultatium mittit secura felicitas inprobius pauperes amant sic tumultuabaris admissus sic moras sic inpedimenta ferre non poteras maledicebas populo conuiciabaris intrantibus cuius umquam felicius commutata fortuna est si tunc omnes oderas nunc unam pauper odisti quin potius iuuenis admittis consilii rationem quid agis infelix cur redditam modo sanitatem rigore nimiae contentionis exasperas praedico testor consumis odium nondum totam mentem uis perfusa possedit adhuc circa te duo maximi rixantur adfectus adiuua potius adiuua potionem contradic agedum quicquid est illud quod tumultuatur exaestuat totumque sanitas componat hominem tunc te sciemus amare desisse cum desieris odisse et innocentiam quidem puellae satis ut spero defendimus magnitudo periculi uocet preces consurge agedum miserrima feminarum reliquam defensionis tuae partem tuere lacrimis accusator quid speras quid expectas ad genua tua non mittimus eam toto licet infelicem terrore conuenias non exosculabitur manus mortem suprema denunties te non rogabit frustra tibi aliquid de periculo nostra metuque promittis nescit puella non habet odii remedium sane tamen uiribus potionis effectum sit ut accusaueris innocentem sufficit ultioni uidisse pallentem satis est audisse gemitus memineris hanc esse quam tu non iuuenis odisti quid ais etiamne perferes illud pronuntiationis anceps illud humanae salutis incertum numerabis ergo sententias et si damnaueris exultabis nefande gaudebis puto non adamasti an et sequeris dum carnifex trahit intereris dum hos oculos occisura contingit manus dum haec amplexibus tuis nota ceruix ad supremos nudatur ictus non exilies non pectus oppones non fidem hominum deorumque clamabis aspicies percussam imper turbatus super palpitantia membra consistens potes hoc uidere potes hoc ferre sanatus es quodsi quid tristius iudicii huius attulerit euentus di ripite pereuntium beneficiorum semper ultores di quos iste crudelis in amplexibus puellae frequenter maerore lacrimis aut finem amoris rogauit aut mortem date nobis iustam de ingrato iuuene uindictam non inprecamur debilitates naufragia morbos pauper sit et amet quamcumque meretricem et amare non desinat duo amici ex quibus uni mater erat peregre profecti ad tirannum appliciti sunt mater cognito quod filius haberetur a tiranno flendo oculos amisit oblata est a iuuenibus tiranno condicio ut dimitteret alterum ad uisendam matrem ad diem praestitutam reuersurum ita ut nisi occurrisset ad diem de eo qui restiterat poena sumeretur et iureiurando adstrictus est uenit iuuenis in ciuitatem mater detinet ex lege qua parentes in calamitate deserere non licebat etsi sanctissimi uiri olim omnes uideor humanorum pectorum adfectus in solam amicitiam contulisse et patior inuidiam hominis qui sibi non reliquerit ut amaret et matrem quotiens tamen uniuersam pietatis meae conscientiam intueor in qua minimum est quod uideor bonus amicus non possum non hanc primam electionis nostrae conplorare fortunam quod mihi necesse est aut amicum relinquere aut matrem facinus seuerissimi uiri facinus fit inpatientissimis adfectibus meis quod succurri non potest duobus excedit omnem querelae meae complorationem quod me tam diuersis meorum conatibus aduersa conueniunt ut uidear eligere quid non darem miser pro luce matris qui ut illam uiderem amicum dedi fidem uestram iudices ne inter maximas necessitates pereat usus hominis qui paratus est duobus inpendi iam hic est tota ratio clementiae ne ibi me detineatis ubi non prosum nec dissimulo sanctissimi uiri perferre me cum maxime tam incredibilis exempli fidem ut non immerito possim uideri cum matre colludere ego uideor excogitasse istum colorem et hoc quod detineor amicitiae uocatur infirmitas miseremini iudices temptate me et dimittite an uoluerim reuerti scire non potestis nisi reuertor illud sanctissimi iudices illud adfectus meos torquet ac lacerat quod sim ingenti expectatione deceptus speraueram futurum ut hoc loco rem magnam faceret et mater paraueram apud tirannum hanc iactationem ut me crederet remissum et genus ostentationis adamaueram ut mirarentur homines fidem etiam in orbitate quo uultis hoc animo feram quod etiam ut reuertar amico meo mater inposuit et quantum ad hanc pertinet maximum iuuenem decepit illum qui meos crediderit adfectus non possum iudices litis huius dissimulare facinus innocentius fuerat ut ego nollem reuerti uiderint sanctissimi uiri sed receptas nominum persuasiones uelut aliquam seruitutem caritatis attendunt me si quis interroget nullos affectus tantum nasci puto et si quis omnia uera ratione respiciat quicquid liberos parentes fratres propinquos inuicem tenet amicitia est homines igitur quos cum maxime incredibilium rerum loquitur inuidia sumus sine dubio non eiusdem pars animae non eiusdem pondus uteri sed quanto minus in causis tanto plus in affectu est admirabilior caritas in quam coimus uiribus nostris non pudet iudices hanc fateri persuasionem minus debetur homini qui aliquem ideo tantum amat quia necesse est ita est iudices ita est a primis statim aetatibus in eandem coire uitam habet aliquem fraternitatis affectum sic effectum est ut nos statim fama committeret et tali certamine coimus ut si quid accidisset uni deberet alter i exemplum inde est quod et pariter reuerti contempsimus et quasi facilius esset inter fides placuit sub incerta pelagi cohaerere nec tamen uanitate nec discursu putetis extractos magnas et inexplicabilis nauigandi fuisse causas uel hinc potestis aestimare quod nos non detinuit haec mater utrumne igitur iudices sumere de nobis etiam nunc uoluit experimentum ipsa amicitia et parum fortuna credit hominibus adhuc tantum feliciter amantibus an haec est magnae semper opinionis inuidia nec ulli umquam tam plena confessione laudantur ut illos non ipsa quoque ad litoribus appulsi sumus homines quorum omnis casus fama custodiebat consumimus terrore qui parentibus statim caecitas est hinc illud euenit quod non sumus pariter alligati sic magis aduersus solutum carcer inuentus est pudet iudices fateri iam in hoc uictus iam inferior recessi ex duobus magis amatur quem tirannus paratus est alligare quantum tibi amice debeo non potuit nos diuidere nisi mater ubi primum caecitas nuntiata est tuus hic affectus fuit quod hoc credidit tirannus quid ille non fecit ut rex desiderauit uicarium corpus amplexus est catenas sponderi sibi uoluit hominem rediturum per maria per matrem repromisit de incertis tamquam de animo suo quis hominum pro se tam multa fecisset praestitit inquam amicus praestitit rem quam uidebatur ideo tirannus indulsisse ne fieret et hominem qui in rebus humanis hunc esse nolebat affectum decipimus dum temptamur ego non inuenio cur horreat mater arcem quid sibi uelit quasi destinatas operire ceruices non odit me tirannus cuius non interest an alium occidat miserere mater si quis est magnorum meritorum pudor querere quod unum decet impatientius ex d uobus amari semper absentem cui tu fortunae quibus necessitatibus inicis manum me ad amicum meum admitterent alterius catenae tiranni nunc mihi portas aperiret subsidio nauigium pirata praestaret si mehercules ante morerer ire deberes mater ad diem misera non intellegis quanto te magis us obligauerit amicus plus debes homini qui me tibi remisit ex quo pati non potes ut reuertar libet mehercules iudices libet misereri hominum qui me laudant reuertentem amicus mihi credidit ut redirem ita nunc ego facio rem magnam ego sum ille bonus amicus ille mirabilis ille narrandus si qua dicentis fides est facinus mihi uidetur quod scio me non esse periturum sentit iudices et ipsa mater rem se facere turpissimam si necessitate detinear itaque mulier quae adhuc de affectu cuncta fecerat ad legem subito conuertitur pessima iudices causa matris est in qua plurimum lex potest liberi parentes in calamitate ne deserant facinus est iudices hoc dici homini reuerso ita nunc ego contemno matrem ego despicio caecitatis obsequia homo qui omnium calamitatium mearum ambitum in hoc consumpsi ut redirem qui inter supremas sollicitudines non pro me rogaui mihi quisquam contumacium supplicia liberorum mihi neglectae pietatis minatur inuidiam bone iuppiter quanti mihi constitit ut malus filius uiderer inputem tibi necesse est mater quod meum amicum propter te reliqui ad quem facinus est non reuerti nondum iudices necessitates meas nondum amici merita refero interim contendo tunc esse tantum legis huius usum cum in calamitate soli sunt parentes magnam partem mortalium fortuna dimisit a legibus nec ulla iura tam tristia sunt ut ea in aduersis patiantur homines ego cum me necessitas rapit sic habeo queri quasi relinquar excusatae sunt parentibus liberorum calamitates et si quem lex ista deprehenderit in alterius fatum transeat necesse est tamquam orbitatem quid enim si me detinente matre pater a latere reuocaret et si bella militem poscerent si legatum patria dimitteret uel uti ad propriam descendam necessitatis meae conplorationem si me damnatum poena constringeret uidelicet effringeres carcerem mater iniceres carnifici manum et perituri filii iugulum auctoritate iuris operires dii deaeque quam longe est lex quae retinet hominem qui poenae non uenit nescis quantum intellego mater quantam inuidiam debeant facere liberis parentes a quibus relinquuntur mater quae se deseri queritur illud exclamet filium meum ciuitas peregrina sollicitat ut amoenos nescio cuius recessus orbis petat debilitati meae subtrahit umeros iuuenis meus abducitur amore meretricis et ab officiis caecitatis uitiis abstrahitur oculorum eiusmodi gemitu filium necesse est persequaris ut quod detineor obiter et poena sit non facit ista lex ad liberos qui misericordia detinentur ut turpe sit quod recedo in eo tantum est ad quem reuertor et ut facinus sit relicta mater non faciunt nisi causae relinquendi homo qui ad tirannum reuertor si malo animo relinquo matrem dignus sum qui detinear non est itaque quod subinde nominis uestri beneficia mater opponas non est quod uilitati tuae fieri putes si credimus esse in rebus humanis et alterum affectum amicitia est quam mihi uidetur natura excogitasse ut coire inuicem possit totum hominum genus quae ideo nondum circa se tenet omnes admirationes quia tota non contigit quae tamen peruenerat ad incredibilium fidem nisi illa uos inpediretis amicitia plurium corporum unus animus uicariae manus fortior quam matris affectus rogo quid refert quid uocetur ille qui sic amat quid interest ex quibus magna merita descendant uultis scire quid de hoc affectu sentiat mater et amicum meum putat malle ne reuertar finge me se positis paulisper meritis quibus obligatus sum hoc tantum dicere amicus alligatus est ire uolo mater ut redeat ut consoler ut dominum regem ut si tirannus exegerit uicarium corpus opponam quid detines quid moraris hoc est tempus propter quod coimus nescias an diligat cuius non habet experimenta nisi sola felicitas et si uitae praestes omnia secunda amicus otiosa res est dicturum me putas hoc expectat alligatus expectat totum immo genus hominum et nos in hanc fidem persuasiones receperunt ut si hoc faciam nemo miretur uis scire mater quem affectum quam reuerentiam in calamitatibus amico praestare debeamus nullam legem timuit ne relinqueretur differo interim causam amicitiae agere paulisper omnium libet et tirannus mihi credidit uolo reuerti nulli umquam mater plus commisit fides neminem magis obligauerunt expectationes credidit mihi homo cui res fauorabilis contingit si decipitur qui sibi excogitasse contra omnes amicos uidetur ut illi inponeremus non est quod mihi supplicia quod omnem mortis apparatum mater opponas facinus est id tantum hominibus bene credere quod expedit et actum est de rebus humanis si sola seruatur utilitatium fides infinitum est quantum mihi crediderit tirannus si me occiderit reuersum intellegit iudices et ipsa mater quantae reuerentiae locum amicus optineat quae incipit contendere adfectu nisi fallor igitur cum ego sim materia litis hoc primum aestimare debetis ut er in mea calamitate plus fecerit ante omnia permitte mihi de hoc adfectus tui genere mater queri quid tibi tam rabido tam praecipiti dolore uoluisti quid aduersis tuis praestare faciem et in oculos tuos accipere nuntium non reliquisti tibi ut redimeres sine dubio adiecisti ad matris adfectus oculos in media orbitate fudisti sed illud non laxat catenas non explicat corpus quid mihi prodest iste qui se citra filium consumpsit adfectus plus fecisset mater quae isset ad tirannum alligatus sum tu nunc sic flebis tamquam soluar in lectulo tamquam in tuis manibus expirem in quibusdam calamitatibus desperatio non est summus affectus et quisquis orbitatem statim credit festinat ad inpatientiae securitatem dissimules licet mater tantae pro me inpatientiae tam incredibilis adfectus amicus rem difficiliorem fecit quod seruauit oculos suos ut alligaretur dii deaeque quantum ille praestitit mihi qui mihi inuidit poenam meam nec recessit ille ille terribilem carcerem facit qui inde procedit iam non corporis nexus haerebat nec aliud quam resederant pondere catenae consumpti longo squalore uultus concretae noctibus diebusque super ora lacrimae miseremini iudices ne perdat auctoritatem meritum quod ultra expectationem est ponite sub oculos alligatos quorum alterum amicus redemerit alterum mater rogo uter plus fecerit bone iuppiter quam auide quam fortiter uincla nostra tractauit quibus ille precibus exegit ut sibi crederetur accipe inquit has manus haec membra si fieri potest ut amicum matri remittamus in totum explebo si uidetur uicaria poena locum recedentis uel si uis utique tibi dimissa membra restitui spondeo quemcumque iusseris aperto iugulo diem fidem deorum hominumque quid non factum est ut amicum meum paeniteret ingestum est misero illud carceris tenebrarumque secretum grauioribus uinculis opus esse carnifex dixit ad bonum amicum accedere ad illud cubile iussi sunt homines nocentes et subinde dictum est uide tamen amice si tanti est una uox unus miseri gemitus urite lacerate distrahite ille tamen reuertetur miserere mater magna res agitur amicum meum reliqui contendentem cum tiranno excuso me uobis humani generis adfectus et tibi ante omnia mater excuso quod hoc fieri passus sum ulla ergo in rebus humanis necessitas tanti fuit ut illum amicum meum in carcerem ipse deducerem ut squalorem meum meas catenas in membra festinantis exuerem ut tam abrupti commeatus diem contra tot incerta promitterem testor te misera conscientia et si quod nos in illa necessitate numen aspexit quantum simus rixati circa catenas quam omnia fecerim ut ille potius ueniret ad matrem fateor iudices unius cogitationis pudore uictus sum quod tam magni beneficii difficultatem ab amico non accipere adfectus uidebatur hominis qui non credidisset miserere mater ne me solutum putes amicum alligaui hae sunt catenae quae ligant membra quae per maria per infinita terrarum spatia restringunt sic non potest carcer effringi inuideo tiranno scit alligare amicos scit tenere dimissum iterum ac subinde proclamem necesse est ego amicum meum alligaui et ut te uiderem poenam meam altero homine impleui scio quo hoc amicus praestiterit animo sed ego rem feci hominis non reuersuri interrogo hoc loco inpatientiam tuam mater interrogo quid faceres si nos ad te uidendam deduxissent alligatos aliqui satellites si barbarus aliqui fruereris osculis fruereris amplexibus non est quod te ista tamquam leuior tamquam expeditior condicio decipiat quid putas esse quod me dimisit solutum ire quo uellem crudelis artifex non reliquit nobis ut inponeremus superuacuo igitur hoc uos in matris causa mouet quod caeca est hoc quod nobis inuidiam facit uulneribus oculorum nolite detinendi putare causas idem uidens faceret nec plus est quod non potest caecitas ferre quam mater ut aliqua filio carere non possit non umquam calamitas facit quod si iudices in persona mea nec adfectu nec meritis inferior est amicus quid aliud iustitia uestra debet attendere quam uter plus patiatur iam satiauit dolorem mater egessit aestus edit impetum iam non desiderant oculi cum cadunt adice quod hanc qualemcumque fortunam inter amicos tenet inter propinquos habet omnia ministeria sua debilitas suas comparationes uis scire quanto intolerabilius sit quod patitur amicus excaecauit te quod ego sic tenebar accipere cibos quos carnifex quos tortor appendebat filium ter abdicare uoluit pater uictus inuenit quodam tempore in secreta domus parte medicamentum terentem interrogauit quid esset cui parasset ille dixit uenenum et se mori uelle iussit pater bibere ille effudit medicamentum accusatur a patre parricidii lassatusque per diuersos miserae mentis aestus et eundem dolorem dum me ab utroque animi genere semper quod inpulerit abducat et in ter pertinaciam desperationemque neutram mihi liceat perferre patientia hoc primum a notissima clementia uestra peto ne miremini quod inter tam uaria tristissimaque fata consilio diductus sum nec pro malis meis quicquam melius inuenire potui quam ut morerer nec pro innocentia quam ut uiuerem nouo igitur iudices inauditoque genere discriminis utriusque animi reus qua satis calamitates meas comploratione quo deflebo gemitu filium mori uolentem paene occidit quod interuenerat pater uidistis adhuc illa secreti nostri contentione rixantem quidquid citra suprema citra exitum est contumaciam uocat tamquam absolutionem aspicit uitam quis post hoc quaerat ac dubitet quo me affectu iusserit uirus haurire qui parricidium uocat quod non biberim permissurus fuit si bibere uoluissem quaeso itaque iudices delationis hodiernae penitus uelitis perspicere causas obicere putatis parricidium patrem pro se negat uritur sine dubio torquetur uitam ex hoc tamen non potest ferre quod mori filium iussit nec coegit et scit facinus fuisse in inperio si innocentia est quod recusaui suae quod crudelitatis est uel ab inuidia se criminibus meis defendit excusat et ne uocem illam tamquam peractum facinus oderitis substituit pro malo patre miserum hic est iudices deprehensae impietatis aestus nemo umquam uolet innocentem filium uideri quem uoluerit occidere illud quoque iudices a grauitate publica peto ne quis me mori uoluisse non credat contumaciter adhuc prioris constantiae meae more defendor alia est mihi ratio cum uici fortior sum reus quam absolutus et tunc tantum par esse non possum calamitatibus meis cum me constare coepit nihil aliud esse quam miserum bene quod rursus uocauit in forum iussit integritatis agere causam fecit ut mihi uidear perdidisse mortem si paenitet patrem quod me bibere iussit uenenum ego ferre non possum quod effudi licet igitur inmitissimus senex confundere publicos conetur adfectus querelarum fronte mutata non sumus noui uobis accusator et reus nec nos modo pietatis euersae recens adseruit inmanitas parricidam me olim uocat ita est enim iudices ita est iam pridem omnium nefandorum solis nominibus accusor sic mihi illa prima patris maledixit asperitas hic est ille quem desinere iam iusseratis qui semper ad uos recurrit et uincitur fallitur quisquis ullam de moribus senis lassitudinem uel patientiam sperat patri qui abdicare non potuit minus est filius nocens reus quam absolutus o pertinacissimum accusatorum genus uicti parentes dum auctoritatem nominis uestri fortius imperiosis adseritis adfectibus et ne pudorem paenitentiamque fateamini contumacia uindicatis errorem calamitatibus meis accessit ut ter absoluerer namque ut erat in superuacuo odio mei senex prima lite deprensus ferre non potuit quod reddebar inuito et quia a iudicibus non inpetrauerat ut abdicaret apud se tenuit ne desineret hoc uelle credidit tamen aliquid profecturum querelarum errore repetito et sperauit iuxta contentionem suam ut lassesceret aliquando pro me iusta miseratio quid facerem igitur quo uerterem iam fatigatam innocentiam nec exire me decebat ex domo ne uiderer quicquid uos non credideratis agnoscere nec expectare poteram cum mihi rursus aliam seriem malorum minaretur quod me iam coeperat pater contentione qua uobis irascebatur odisse tandem infelix miseritus mei miseritus patris cum de praeteritis prospicerem iurgia tam longa quam uitam captaui fateor hominis occursum quem mihi uidebar exasperare praesentia exorare dum morior et tamquam nouissimi ambitus genus excogitaui ut me in honorem sui reuerentiamque pereuntem sic odisse desineret quomodo parcere solet ira cedenti non habet alium quam mortis exitum filius qui nec reconciliari potest nec abdicari erat in domo nostra locus in quem secedebam semper reus in quem reuertebar absolutus querelis meis lacrimisque iam conscius in quem se ferant in hunc non tamquam custodiae patris inponerem nam quid posset inueniri quo non me captantis aliquid deprehendere cura sequeretur sed sicut solent qui mori uolunt pudore non ira ab omnibus quae uidebantur auocatura secessi nam nec placuerat exitus genus querulum tumultuosum aut quod faceret inuidiam sed quid mihi tecum est integritatis nimia simplicitas non putat se posse deprehendi quisquis uenenum parat ipse poturus totus oculis animoque conuersus haerebam miser in opere moriendi nec dissimulo cum quadam cunctatione cum mora sicuti bonae conscientiae lenta mors nec praecipiti per suprema trepidatione festinant quos hoc solum quod sui miserentur occidit abiit per tacitas conquestiones mens in obitus contemplatione posita et hausurus potionem qua renuntiarem rebus humanis totam apud se reputabat animus innocentiam suam cum pater secretum quod per inpatientiam pereuntis impleueram quantum credo lacrimis meis gemituque perductus intrauit non potest uideri iudices suspicatus aliquid de parricidio quid tererem cui pararem nesciebat qui interrogauit nuntio uobis sanctissimi uiri nihil a morientibus fingi nihil uita laborante simplicius ad subitum interuentum patris non tamquam deprehensus obstipui facinus me tacente non pallor non est confessa trepidatio nec sicut accidere nocentibus solet illa obuia semper errantium patrociniorum uerba uariaui cum me repente interrogatione subita auocauit abduxit quaesiuit quid tererem cui pararem sed ego sine cunctatione sine tarditate respondi et me mori uelle eadem ueritate et confessus sum uenenum esse quod terebatur date iudices patrem qui filium mori nolit et credit quis habeat iudices dicenti fidem uenenum filii quod inuenerat pater non ille potius effudit stetit quin immo intrepidus adrogans iuxta orbitatem quam uidebat et mihi mortem quam promiseram quam minabar ingessit bibe inquit quis post hoc iudices expectat ut continuo paream iubenti ita demum mihi non est aliud relictum si patri par a ui audite nunc dii pariter atque homines quid post tres abdicationes et querelas totiens iudicum grauitate percussas uelut attonitus amens nuntiet saeculo pater parricida saeuus parricida crudelis non bibi uenenum hoc est totum facinus meum uiuo respondeo non fugio iudicem non cedo criminibus iam non miror quid sit circa quod inpatientia deceptae crudelitatis exaestuet plus quam orbitatis gaudium erat quod modo perdidit senex sperauerat ut occidere me posset meo ueneno sed quatenus inuenisse se putat quod crederetis et ut contentionibus subinde damnatis auctoritatem de nouo dolore circumdaret inusitata commentus est quae sola mihi superest ratio uiuendi facinus ea simplicitate ea fide denego qua confessus sum de ueneno parricidii agis abstulisti quidem mihi partem ut exclamarem hoc loco fieri non potest scio quantum defensioni meae difficultatis adiecerit quod iam pridem in domo nostra humanorum pignorum ratio non constat sed pronuntiatum liquet utri ex nobis facilior sit inpietas uter iuxta alterius languorem suprema non fecerit tu unicum cotidie proturbare conaris e domo uelles inopiam meam uelles aspicere squalorem ego osculor illas expellentis manus ego abicientis genua teneo et ad patrem qui me tam notabiliter odit non habeo cur uelim redire si non amo r praeualeret nominis tui fortassis auctoritas si contentio nostra coepisset a ueneno consumpsisti quicquid est quod parentes ab omnium scelerum suspicione defendit non habet pater unde parricidium de filio credat nisi quem posset occidere me quidem pater et infelicis huius persuasionis simplicitatem si quis interroget nec a te parricidium fieri posse credo nisi meo ueneno facinus tamen in omnibus incredibile pignoribus nullis difficilius quam liberis puto uos adhuc in suprema nostra praecipitat auctoritas qui filium occidere uocatis plerumque grauitatem sicut abdicationis emendationem sicut reliqua supplicia nostra rationis fronte protegitis cunctosque praerigidae mentis adfectus uocabulo molliore lenitis nos nec felices facinus istud possumus concipere nec miseri non perueniunt ad nefas istud nec necessitates omnis citra desperationem dolor ira languescit et quanto dii deaeque difficilius si paretur sine conscio sine ministro totumque facinus et animum filii poscat et manus memento cuius obicias immanitatis horrorem patrem occidere uelle hinc tantum accipit uires ut mori possis deprehensus ut sciatis inquit uerum esse quod obicio et abdicare uolui non potest pater efficere pertinacia querendi genus probationis tu cum dicis filius me uoluit occidere uideris tibi facere prioribus iudicibus inuidiam exclamare uos faciles uos misericordes hunc mihi redditis sed iniquissimum est ut abdicatio quae nec in sui ualuit effectum fidem maiori crimini praestet non sum reus inexplorati pudoris nec ante acta uitae meae sub hodierna primum lite tractantur felicior innocentia est citra suspiciones certior post reatum et quantum infamiae praestant obiecta dum nutant tantundem auctoritatis absoluta restituunt an scilicet superatus est gratia pater et apud senes et apud parentes auctoritate praeualui uiderint qui calamitatibus suis sic blandiuntur ut sibi adfuisse credant misericordiam fauorem filius a patre delatus numquam poterit superior esse nisi causa sane tamen feramus ut prima abdicatione non egesseris totum dolorem multa tibi de criminibus meis uerecundia querendi multa paternae pietatis abstulerit infirmitas quid non implet repetita delatio reuersus es in forum iam ad iudices iratos quanto terrore cuncta perculit pudor ille iam uicti et redeuntis in damnatam conluctationem acrior semper ex uerecundia dolor sed et iudicum cura quanto malignior circa redditum reum quam multis placet illa de dissimilitudine pronuntiationis auctoritas et seuerior uidetur diuersa sententia tertia uero abdicatio dii inmortales quem adparatum quem mouit ambitum ego miror quod mihi licuit audiri quod me non statim primus querelarum tumultus oppressit quid post ista noui pater obici potest inter leges inter iura consenui non habeo in moribus meis quod non melius iudices sciant scilicet capit natura rerum ut futurus parricida non praemiserit notas nullis ante sit maximi sceleris inmanitas tumultuata flagitiis et quandoque culleo serpentibus expianda feritas sub placida mente primam pertulerit aetatem aliud est miserorum genus quod clementia quod succurrendi fauore dimittitur absoluerunt me qui sciebant non profuturum mihi quod non abdicarer proclames igitur licet subinde detuli saepe questus sum ter abdicare uolui hoc tamen res ista debet efficere ut tibi non oporteat credi quicquid aliud obieceris non enim sequitur pater ut me tuis criminibus accuses quod nocentem tuis moribus probes filium parricidam non facit seueritas uestra non saeuitia non terror ad tam grande facinus non ira opus est sed moribus non dolore sed mente omnes iniuriae leuius exasperant leuius offendunt innocentis fili ultio est mori quod si manifestum est nihil tunc in moribus meis fuisse quod posset esse suspectum aestimemus unde postea traxerim parricidii causas uos hoc loco libet interrogare iudices quis magis debet innocentiam amare uici patrem omni nunc sollicitudine omni labore custodiam illam gratiam illum ambitum meum quo remuneror aduocatos quo persoluo iudicibus illud propter quod audeo domum reuerti propter quod non timeo casus non subita pro patre non maligna fata fidem non capit ut me tres absolutiones et innocentem probauerint et effecerint parricidam praeterea pater quam infirmum me quam trepidum reddit ipsa uictoria an scilicet ignoro quod me reuersum circumstat totius domus maligna cura quod uiuo inter homines quibus apud te gratiam parat si de nobis aliqua mentiantur fingant uidelicet hoc nos in facinus praecipitat inpellit quod aliquid speramus de testamento tuo quid ego non sentio quod sim licet remissus in domum a caritate tamen exclusus abiectus sum rogo qua fiducia facinus paro totiens delatus et paterna conquestione praedi c tus quod uis patrocinium sperem pro parricidio meo defendi non possem si bibisses tu uenenum finge me parricidii uoluntatem finge habere causas unde occasionem unde fiduciam ego nec mori possum nisi ut deprehendar uenenum paro qui ministrum qui non inuenio conscium despicior a liber t is contemnor a seruulis euitant sermonem meum conloquia fugiunt et caritatem tui simulant odio mei an uidelicet spero posse fieri ut ipse porrigam est enim mihi ad conuictus tuos facilis accessus uenenum mehercule putabis quicquid dederint hae manus et uirus praesentaneum paro quod statim quod subito corripiat at quemadmodum mihi supersit ulla defensio an lentum et quod tarda peste consumat scilicet ut non statim exclames ut te meum uirus bibisse non credas rogo cui paraui uenenum quod dare non possum nisi mihi ita inquit parricidii argumentum est et hoc ipsum quod habuisti uenenum omnibus iudices quibus ad scelerum conatus adiuuatur deteriorum cotidie fecunda mortalitas non hanc solam potentiam natura concessit in quam malis mentibus et nocentium ducuntur ingeniis sed illis usus ex animo est totumque quod faciunt de conscientia possidentis accipiunt quid enim si latronem gladio tantum probes sic munimus et somnos excute peregrinantium sinus haerent tela sollicitis non uetant ista leges parare prospicere nec instrumenta prohibent sed aestimant usus finge me uelut in media prosperitate uitae proclamare uenenum paraui ad quod incerti casus ad quod languor dolor ad quod confugeret improuisa debilitas miramini quod hoc fecerim homo qui circa me fortunam qui discrimina humana lassaui cui nescio quid adhuc paret totiens uicta delatio debuit habere in sua potestate mortem quem iam pater poterat occidere non est inquit credibile ut mori uolueris absolutus qui reus noluisti poteram quidem dicere pater uixi dum spero fas esse ut incipias aliquando misereri ut te squalor meus frangat mitigent lacrimae pallor exoret sed ignosce innocentiae tunc me decuit pertinax rigida defensio uixi ne me uideretur expulisse de saeculo profundorum scelerum deprehensa trepidatio ne super cadauer meum proclamare posses certe merito timui merito praedixi uenenum qui bibit uiuendi non habebat audaciam ne supremis meis conuiciareris ne quid posses obicere iam non negaturo uerum tibi de impatientia mea fatendum est eadem mente nolui mori cum abdicares qua non bibi cum iuberes sed fruere iterum fruere saepius confessione tam misera et quia oculos spectaculo non licuit implere satientur aures uolui mori adice si uidetur hanc malis nostris contumeliam ut interroges quare abdicare me subinde uoluisti quid ais rerum natura pietas ita non iustiores causas habet haec inpatientia quam corporum damna quam facultatium tristis euersio in suprema praecipitat me pater ita non haec una uox complectitur omnes calamitates non uidemini nunc uobis uniuersos audire miseros possimus fortassis aliorum accidentium sperare finem non habent proximorum odia regressum quaecumque nexus accepere naturae et quae sanguine uisceribusque constricta sunt non laxantur diducta sed pereunt et quae de primo tenore nascendi uix in contrarium uicta deflectunt diuque prauitatis suae rigore durata mox in pristinum cursum remissa non redeunt sed quo totum pondus omnesque uires inclinata traxerunt uigore quo sibi permissa creuissent in ipsius uitii robur adolescunt in hoc est tota difficultas ut incipiat non amare filium pater hoc cum frontem confessionis accipit reliqua praecipiti furore decurrunt et redituris caritatibus obstat quicquid obstiterat ab odiis semel sibi parentes liberique mutantur semel auferuntur felices qui habent in conscientia sua quod debeant emendare corrigere illa demum potest ira desinere quae coaluit ex uitiis liberorum ego quid facio cui non luxuria non est mutanda petulantia cuius abdicatio non de meis sed de patris moribus uenit frustra mihi exhortationes frustra blandientur uana solacia hominis quem pater odisse non desinit unus exitus est ut se oderit et quantulum habet de toto dolore nostro ille quo uenitur ad iudicem dies ego cum dico pater me odit illud exclamo omnes sine me sunt festi dies omnis laetitia sine filio non adloquitur maestum non adsidet ille languenti gratissimus quisquis de nobis tristius aliquid attulerit quisquis maledixerit conuiciatus fuerit absenti ego si hoc possum ferre merui alia sunt aduersa quae de continuatione sui patientiam parant quae durant adsiduitate firmantque mentem quod te pater oderit cotidie nouum est minus fortassis urant inuicem simultates et mutuis detestationibus inuisa respirent odium is tantum filius perferre poterit qui et ipse oderit patrem uos nunc iudices uniuersos quin immo mortales infelicissimus iuuenis interrogo quid me facere uultis explicuit nos sine dubio de criminibus exitus quod absolutus sum tamen non hoc effecit ne mori uelim sed ut mihi liceat et uiuere uictus sum enim mehercules uictus sum iudices absolutionibus meis et quae certissima est animae laborantis infirmitas misera felicitate defeci quem mihi uultum domum reuerso quem suadetis animum non decet gaudium me um exaspero hilaritate offendo tristitia capto sermonem inuisus sum tamquam adroganter insultem doloris causa dicor si propius aspiciar uideor si recedo contemnere quousque uincemus nesciunt prorsus abdicationibus mederi qui non statim cedunt qui conscientiae suae rigore nituntur non uincitur pater non sum absolutus cum domum ueni nemo me diligit nemo reueretur iam ad nos de penatibus illis non pertinent nisi secreta nisi latebrae non exuo non depono sordes et mihi cotidie senex tamquam accusaturus occurrit attendo quid faciam quid loquar qualis aspiciar et quod malignissimum est sollicitudinis genus me ipse custodio satiasti me uita satiasti et cum felicibus quoque ueniat ex nimia prosperitatis continuatione fastidium quod taedium paras lassitudine miserorum consumpta est in lacrimis in precibus aetas exacti sordibus dies anxietate noctes quid mihi contra tam indigna tam grauia promittit integritas abdicari debet quem nocentem pater odit mori quem innocentem sed ut credamus inquit uoluisse te mori cur potissimum ueneno possis quidem pater hanc de omni supremorum genere litem facere morientibus et quia rerum natura uarias fatorum uias indulsit animae in nullo non exitu simili ratione reprehendas quicquid electum est sic super strictum nudatumque mucronem proclamares cur non ueneno sed nihil est delicatius exitu quem non supplicia non metus sed collecta de calamitatibus commendat infirmitas mihi tamen praecipue cum hoc mortis instrumento propria concordia est non spargit cruorem nec trucem cadaueris relinquit aspectum placida est quieta est ingratissime senex ego et hoc sic moriendo prospexeram ne me occidisse alius uideretur te nunc adprehendo te interrogo pater ita parricida sum ego qui uenenum adfero in domum tuam inparatum rude terendum cui tam multa restant ante quam dari possit ita parricida sum qui iuxta te quaero secretum qui de potione tibi incerta quam nemo detulit tam simpliciter tam facile respondi secedo in medios penates nullos ab introitu praepono custodes non euito transitus non excludo uenturos rogo utrum haec omnia sunt occidere uolentis an mori uenenum quod tibi pararetur inuenisses absconsum reconditum multum circa illud palloris attoniti concisa uerba trepida suspiria et me negantem parricida deprehensus effudisset uenenum ne fateretur cur ergo inquit si tibi paraueras non bibisti breuiter pater et secundum naturam condicionis humanae respondeo nihil aliud esse in potestate miserorum quam ut mori uelint ego cum dico mori uolo non hoc dico moriturus sum de animo meo respondeo non promitto de fato miraris quod quamuis iam teneam uenenum multum tamen adhuc casibus incertisque superest accepere perfossis plerumque uisceribus uitam tamen ab ipsa desperatione redeuntem strictos circa colla laqueos aut nexus aut ipsius corporis ruina decepit rotatos per abrupta mollis iactus explicuit tam consentaneum est ne moriatur qui uelit quam quod morimur inuiti sed malo sicut coepi simplici tecum ratione consistere nihil aeque pater impetu constat quam mori uelle nec quicquam res humanae inpatientius habent pereuntis adfectu hunc si retinere uelis sufficit ut moreris et rationem quoque homini mortis eripiet si quis abstulerit ardorem frangit animum quisquis interuenit abducit auocat quisquis adloquitur ambiunt ur cuncta moriendi spatia pro uita ideo nos mehercules crediderim in eiusmodi exitum eligere secretum minimum est quod confundat hominem infirmitate morientem et exiguis causis opus est ut displiceat obitus quem misero suasit integritas quid si interueniat aliquis qui gaudeat qui uindicari se putet si testis adhibeat oculos quibus inuidendum sit statim mehercules adrogans uita s t imulabitur statim contumax dolor cum deprehensa morte dissentiet nescis quantum mihi haesitationis paraueris cum interroges dum respondere cogis setis quem et reddere iterum litigare defendi me uero tunc pariter omnes tenuistis adfectus indignatio pietas reuerentia dolor ego propter patrem mori possum coram patre non possum adice nunc quod et dixisti bibe si mehercules saucium palpitantemque iussisses adigere ferrum premerem clausis uulneribus animam si stringere aptatos ad colla nexus conarer abrupto desilire laqueo si non iniceres manum ad praecipitia properanti flecterem in plana cursum merito prorsus anime secretum solitudinemque captaueras interuenit pater actum est perit ille susceptae mortis ardor et utroque nos resoluit adfectu mori non debeo si uetuerit non potero si iusserit bibe inquit nondum quidem potioni uirus aptatum est sed me ideo deprehendisti quia adhuc terebatur multa tamen mihi pater ante facienda sunt uolo prius conuocare seruulos contrahere libertos complorare conqueri mandare defendi bibe mihi uero tunc adiecisse uisus es teneris haeres eamus ad iudicem bibe sic hoc iubes tamquam negem uenenum interrogare uos uelut in illa secreti nostri praesentia libet quem mihi post hanc uocem animum datis dicit hoc accusator dicit hoc uictus dicit secreto dicit sic ut possit negare si bibero bibe ego quidem uolo et hoc cum maxime paro sed totum hunc animum senex tua auiditate mutasti bibe quid restat quam ut recusantis ora diducas ut infundas per oppositas manus mihi uero tunc excidit quid uel l em quid pararem uidi truces loquentis oculos uultus parricidali ardore suffusos iuberi mihi uidebar ut biberem tuum uenenum nescisti pater pertinaciam meam seruare nescisti filium propter te mori uolentem deprehendisti uis occidere ueta inuade poculum ne hauriam bibam exclama temerari quid facis iam desino irasci iam reuertor in gratiam properabo ut hoc secum aures ferant ut inpatientia tua fruantur oculi tibi inputes quod me retorsisti quod ablata sunt sacramenta pereundi innocenti facilius est mori si rogetur ut uiuat fidem deorum in quam me contumaciam pater in quem tunc inpulisti contentionis ardorem cum diceres bibe nec uiuere mihi libuit nec mori ereptus sum miser animo meo et inprouisa uoce percussus steti sine affectu sine necogitatione attonitus amens et me paene aliter occidi nihil est profecto inprouisorum dolore torrentius et fractae malorum contentione mentes ad inexpectata caligant non querelas post hoc inuenio non uerba non lacrimas ad nullius rei conatum sufficit mori alterius animo et suo ueneno licet igitur noua me reatus mole conuenias non paenitet tamen flexisse non paenitet illum spiritum rigoremque pereundi tamquam parricida moriebar pater qui queritur quod non bibi iam nunc diceret deprehensus erat negare non poterat essem nunc ter abdicatus et me contenderet ad iudices meos redire non ausum bene quod sic effudi tamquam rursus uita placuisset uenenum quod uideretur deprehensum nemo ideo bibisse crederetur quia sibi parauerat dic nunc non fui passurus si bibere uoluisses deinde hoc sic probas ut me hodieque coneris occidere non eras passurus quando per fidem inicis manus potuit eadem potuit peragi breuitate qua iusseras non eras passurus deinde non timuisti ne mihi animum pereundi uel hoc faceret quod putabam me iuberi facinus est si morior ut postea quaeratur an uolueris occidere tu licet inuidiam uocis illius alterius mentis simulatione defendas occisuri tamen fuit ipsum experimentum nec interest rigoris quaedam patiaris an temptes numquam mouebit patrem filius hoc quod moritur quem non mouit hoc quod paratus est mori quid nunc faciam iudices pertinacissimo rigori in quod me conponam patientiae genus uidetis hominem quem nullus animi mei status mutat quem constantia nostra quem offendit infirmitas uiuere uolo proturbat expellit mori conor interpellat exagitat iam fortassis aliquid si nobis hodieque clementia uestra succurrerit parauit inuenit qui finis quis exitus incredibilium malorum de filio absoluto fecit ut mori mallet de moriente ut uiueret uos uero sanctissimi uiri quo iam ambitu quibus possim conuenire precibus ille uester infelix ille uester absolutus flere uetitus est non habet gratiam suam totiens genua complecti et ad fatigatam misericordiam noui discriminis pondus attulimus o mors semper imperata miseris negata cupientibus quando succurres me infelicem perdidi uenenum sed quatenus aliquid pater expectationi tuae repromisi nolo desperes fruere quin immo ante suprema ante exitum meum hac uoce uicisti nescio quidem quod rursus eligam obitus genus an placeat reparare uirus infelix sed praedico testor quaecumque sederit ratio leti miserere ne iubeas miserere ne cogas facilius me occid erent gemitus tui lacrimae tuae et ne mihi pute tis illam secreti nostri excidisse uocem uenenum quidem te iubente bibere non potui quandoque tamen hoc occidet quod bibere iussisti malae tractationis sit actio speciosum filium infamem tamquam incestum cum matre committeret pater in secreta parte domus torsit et occidit in tormentis interrogat illum mater quid ex filio compererit nolentem dicere malae tractationis accusat etsi iudices callidissimus parricida facinus suum sic ordinauit ut uobis matrem faceret inuisam siue dissimularet misera mortem filii sui siue quereretur tantaque monstrorum nouitate circumdatam eo perduxit ut sibi uideatur infamaturus iterum uel patientiam nostram uel dolorem matri tamen in cuius calamitatibus ne minimum sibi uindicat orbitas locum ideo ad uos fugiendum fuit ut sciretis non illi praestari quod tacet maritus laudo iudices laudo miseram quod interrogare noluit domi quod nihil fecit et ipsa secreto hic coram ciuitate coram liberis ac parentibus et licet dissimulare parricida uideatur coram rumore mater inquirit quid tormentis unici quaesierit quid morte compererit respondeat saltim reus fateatur iratus cui in peracta crudelitate modestia e frontis obstitit nec uxori potest uideri parcere de qua scire uoluit an esset incesta nec filio quem tamquam sciret occidit ante omnia igitur iudices mulier infelicissimi pudoris hoc ab adfectibus publicis petit ne uobis accusare uideatur ream se incesti ream parricidii putat exhibet populo conscientiam suam et aduersus quemcumque sermonem quodcumque secretum marito famaeque praestat interrogandi potestatem uellet innocentiam suis probare uisceribus uellet in eculeos in ignes hanc miseram praecipitare pietatem ignoscite iudices inpatientiae quae contra callidissimam dissimulationem libertate doloris exaestuat incestum probaretur silentio patris si taceret et mater equidem iudices tam contrarios adfectus senis satis admirari satis stupere non possum in rumore tam suspicax post tormenta tam patiens modo ad fabulas uulgaresque sermones pronus ac facilis in orbitate in parricidio in reatus quoque dolore conticuit quo repente conuersus est in quam modestiam desperationemque defecit torsit tamquam dicturum tacet tamquam dixerit fidem igitur uestram iudices ne cui praestet magnae seueritatis auctoritatem non posse defendi neue ideo suspicari nefanda malitis quia se silentio parricida miratur parcere nunc illum cuiquam tacendo creditis loqui se cum maxime putat et si bene artes et profundae mentis consilia perspicio respondere sibi uidetur plus quam mater interrogat fallitur quisquis hunc esse credit inexplicabilis doloris aestum et inter silentii confessionisque causas miserum pudorem alium exitum non habet quam ut respondere nolle uideatur quisquis filium occidit et probare non potest propter quod debuerit occidi coniungat quantum uolet nocentissimus senex cum rumore populi silentium suum et relaturae ordinem tristissimae sortis conlata malignitate cludat ora compescat auditus securi tamen estote mortales fas est fas est innocentissimae matri uelut in templis uelut apud ipsos proclamare superos amaui filium meum matrona iudices cuius puellares annos primam rudemque coniugii mentem nulla libidinum respersit infamia cui impudens rumor suspicax maritus nihil umquam potuit obicere nisi filium quae pudicitiae prima fiducia est edidit partum quem maritus agnosceret non timuit ne stupra furtiuosque concubitus paruuli uultus aut crescentis infantiae similitudo detegeret natum de te continuo si quid ipsi creditis inpatientius complexa quam reliqui parentes non in nutrices nec in ministeria seposuit suis aluit uberibus suo fouit amplexu numquid et hos annos parricida numquid et pueritiam miseri iuuenis infamas actum est de sacrorum nominum fide si ut uideatur innocens mater aetas tantum filii facit accendebat hanc erga unicum optimae matris inpatientiam rigidus pater asper maritus et sibi uidebatur parum implere quem pro duobus conferebat adfectum rarus hic namque ad oscula difficilis amplexibus et qui unicum aspiceret animo quo quandoque posset occidere fecit ut notabilior esset caritas matris omnis igitur miserae sermo cum filio omnis in publicum pariter egressus gaudebat etiam quod laudandus occursibus quod omni frequentia coetuque conspicuus populo iam ipse fateretur quod plus amaretur a matre miseremini iudices ne nefandas suspiciones maritum ex ullius traxisse credatis indiciis suum rigorem suum tantum secutus est animum filium si non ames uideatur tibi mater adamasse questurum nunc me iudices putatis de licentia sermonis humani ego uero iuxta hunc patrem non accuso rumorem quae materia fabulae tam inpudentis qui fuerit auctor iste probauit qui credidit facillimum fuit ut loqueretur populus de incesto de quo mirabatur patrem suspicari haec sunt iudices quae mater fecit secure simpliciter palam coram marito coram ciuitate referat nunc suum iste secretum iuuenem quae integritatis prima simplicitas est nihil timentem in partem domus qua nulla proclamatio nullus poterat gemitus audiri rapuit abduxit ibi uerberibus ignibus omni crudelitatis arte consumpsit quis umquam iudices peius de innocentia temporum de sacris meruit adfectibus torsit filium ut probaretur incestum occidit ut crederetur ponite nunc ante oculos iudices duorum parentum confessionem mater exclamat filium amaui pater dicit occidi nefas est utrumque putetis innocentem iam quidem nocentissime senex grande deprehensae feritatis indicium est quod cum filium occideris ut interrogeris expectas non erumpis ab illo secreto tuo terribilis in publicum et homo filii cruore perfusus non proclamas non deos hominesque testaris non occidis et matrem scilicet modestia te scelerum tuorum cum maxime decet et ideo tibi relinquis unde sis quietae patientiae miser parcis uxori coniugales deos et lectuli iura reuereris o quam non habet nec quod mentiatur malae tractationis agimus placet ergo iudices ut illa uoce qua matrimoniorum conquerimur iniurias gemitu quo corporum contumelias damna cultus et negatos in publicum deflemus egressus orbitates ac liberorum suprema plangantur quid tamen facere uultis miserum dolorem si non habet aliam sexus hic legem si intra iuris huius angustias omnis nuptiarum querela constricta est mater quae de morte filii maritum malae tractationis accusat non uindicat sed probare contenta est quod non debuerit occidi omittamus paulisper iudices orbitatis tristissimae dolorem et in parricidio malae tractationis reddamus aliunde causas ita non iuste quereretur uxor si diceret adulterium de me facile suspicatus es cito credidisti matronalis pudor tutelam non ex sua tantum innocentia habet infirmitas huius sexus non potest totam inprobitatis existimationem debere tantum moribus suis omnis in feminas uenit maritorum praedicatione reuerentia omnes sermones originem de uestris pectoribus accipiunt tristior uultus querela fastidium fatum est coniugii de pudore pronuntiat mittit in ora populi mittit in fabulas hoc proxima ministeria narrant hoc exteri putant nemo peiore exemplo temere de uxore credit quam cui omnes credituri sunt sane faciat uos pronos ad suspiciones nimia caritas et ex inpatientia diligendi plerumque descendat ut credas facile quod timeas furtiua stupra raptosque concubitus obiciat uel falso maritus fas est fieri solet parcius tamen si iam sit et mater si in fidem castitatis uxoria fecunditate profecerit quid si sit iam iuuene quoque filio seuera iam nurum nepotesque prospiciat miseremini temporum ne alienae innocentiae interpretationem de suis quisque moribus trahat incestum posse fieri pater hoc solo uult probare quod filium potuit occidere rumor inquit fuit est hercules cui contra rerum naturam contra parentes liberosque credatur rumor fuit hoc ergo sic audiemus tamquam si diceres conscius detulit seruus nuntiauit ancilla inprouisus adstiti dum non timeor adueni rogo iudices utrum credibilius putatis incestum de matre an de rumore mendacium rem inpudentissimam populus loquendo fecerat nisi pater credidisset pessimum iudices humanarum mentium malum est quod semper auidius nefanda finguntur nec umquam se maius operae pretium putant maligni facere sermones quam cum incredibilia quasi deprehensa narrantur necesse est contentiosius loquaris quod probare non possis et adfirmationem sumit ex homine quicquid non habet ex ueritate est tamen hoc iniquissimum de loquacitate populi quod plerumque accendit contentio non credentium fama m materiam miraris rumoris de qua nemo nec sibi credit quam qui narrat adsignat alii rumor res sine teste sine indice res ex incertis inprobissima maligna fallax et similis silentio tuo quid et ipse de rumore senseris uis breuiter probem tormentis quaerendum putasti an uerum diceret sane sit aliqua publici sermonis auctoritas in illis ad quae fas est populi peruenire notitiam uide o cur adulteria proferantur in fabulas explicantur per ministeria per conscios habent inconsulta gaudia pars uoluptatis uidetur esse iactatio facinus uero cui si fas est ut illud humanae mentis capiat audacia circumdatur undique nox profunda densior caligo tenebrarum quod nocentes suis quoque oculis uix fatentur non seruo non creditur ancillae quid internuntiis quid opus est ministeriis sufficit animus duorum explicat omne filius materque secretum incestum tanto incredibilius est quanto et de illo plures locuntur o misera condicio sexus cuius ipsae plerumque uirtutes fabulas parant cur ista nullis in publicum gaudet egressibus unde aduersum omnes tam rigida conuersatio tam seuerus adfectus nihil concupiscit nihil ergo desiderat filius possidet cuncta tempora uniuersos occupauit adfectus filius matris tota iactatio est rogo numquid adamauit mihi credite non est nefandorum ista simplicitas da ut sit haec inter matrem ac filium conscientia parcent osculis palam abstinebunt coram patre complexibus omnis familiaritas substringetur in publico sermones occursus coram seruulis libertisque uitabunt et maximi sceleris ardor captabit adfectare grauitatem elige parricida quod uoles incestum diligens suspectum non erit neglegens deprehendetur sed quid ego sic ago tamquam inauditum incredibile scelus locutus sit populus teneo in hoc sermone facinus unius mali mariti non interest incestum de uxore fingat an credat quid iste ergo non timuit tam nefandae rei famam nec ad aures patris peruenire rumor erubuit dissimules licet a te malignitas accepit ortum te secutus est quisquis hoc ausus est narrare proferre da bonum patrem bonum maritum dicturum me putas non credet nesciet esse rumorem ite nunc iudices et adhuc dubitate quis famae fuerit auctor cuius pater agit causam speciosus inquit fuit non magis hoc facinus in matre est quam crimen in filio speciosus fuit ut hoc obici possit ut debeat adice et adulter et raptor in illa matrona maritali dolore paene percussus in illa uirgine publica subclamatus inuidia quamquam haec quoque intra notos decurrunt iuuentutis excursus quid ais ab incesto libidines coeperunt hoc primum umquam iuuenis admisit hoc solum argumentum sumis ex forma dic potius deprehendi iuuenem mihi uenena miscentem in necem meam conscientia sceleris est armatus infinitum est quantum debeat ante fecisse filius ut de illo incestum pater sibi credat speciosus fuit quis enim non est formosus filius matri amant debilitates amplectuntur illum morborum suppliciorumque pallorem et in uires caritatis adcrescit ipsa miseratio non inpedit s acrae pietatis animum deformitas pulchritudo non auget amare liberos unus adfectus est liberi marite liberi non amantur oculis non complectitur mater ore non uultu sed est in filio matri nescio quid homine formosius possit forsitan nouitas sollicitare uisus expugnare mentes in matris aspectu coalescit infantia pueritia consurgit iuuenta subrepit speciosum suum cotidie uidet miratur amplectitur quae tamdiu amauit quando incipiat amare desinere non est opus nocentissime senex ad hoc nefas caritate sed amentia sed furore ut in iuuene suo mater possit concupiscere quod formosus est oderit oportet quod filius est et adeo sacris adfectibus non adiuuatur in facinus ut ad illud nisi per obliuionem sui transire non possit quid quod et hoc incredibilius est quod parem duorum poscit insaniam et ad incestum opus est ut adamet et filius non ut adametur ab utro deinde uultis incipere preces uenire sermonem audebit hoc rogare filius matrem mater hoc inpetraturam se sperabit a filio hunc animum tuum senex quo cum maxime taces si non est callida non maligna simulatio de fide tanti sceleris interrogo an potest mater admittere quod loqui non potest pater speciosus fuit libet interrogare hoc loco omnes humani generis adfectus placet ergo ut si filio optigerit indulgentior facies uultus erectior refugiat mater amplexus si uirginem usque ad notabilem speciem natura formauerit timeat oscula pater horreatque contactum dii deaeque male perdant tam inpudentes sollicitudines tam nefarios metus prope est ab incesto timere ne fiat malo simplicitatem quae non uereatur infamiam malo nudos adfectus inconsultamque pietatem nihil de se fingi nihil credant posse narrari teneat insatiabiliter auide tanti fama non est ut amet filium mater sollicitudine pudicae me quidem marite si quis interroget omnes matres liberos suos tamquam adamauerint amant uidebis oculos numquam a facie uultuque deflectere comere caput habitumque componere suspirare cum recesserit exultare cum uenerit conserere manus pendere ceruicibus non o s culis non conloquiis non praesentiae uoluptate satiari hoc est ergo in tam nefanda suspicione saeuissimum incestum non potest fingi nisi de optima matre execrarer mehercules iudices si crimen istud clarius obiecisset filio pater si usque ad uerborum processisset amentiam nemini minus fas esse debet credere incestum quam qui propter illud paratus est filium occidere quid quod non credis tantum nefande sed quaeris ita tu non times monstri huius agitare secretum populus loquitur incestum sed tu nega ciuitas infamat tanto magis osculare unicum et coniugem tene pariter duos circa tuum stringe complexum pro inaudita feritas ita patri non sufficit non credere incestum quod non potest probare ferrem tamen adhuc suspiciones tuas nefandissime senex si dissimulanter indicia tanti sceleris agitasses obserua sermones secreta custodi omnium dierum noctiumque momentis sagax scrutator insiste quid tibi cum abruptis quid cum supremis incestum iam credas oportet ut torqueas at tu pro nefas uerberibus ignibus et tota crudelitatis arte scrutaris rem de qua non deberes interrogare seruos de qua uernilium quoque corporum patientiam petulanter excuteres laminas accendis eculeos moues et parricidio suspicaris incestum nescis quod praeceps quod abruptum tam nefandae diligentiae furore commoueas pater qui de incesto filium torquet non est neganti crediturus omnium quidem iudices incertorum suspiciones pessime semper a corporibus incipiunt nec bene de cuiusquam moribus illam partem hominis interroges quae non animo sed dolore respondet nondum dico quem torqueas quis inter eculeos ignesque ponatur criminis argu men ta prius indicia praecedant nouissimum debet esse quicquid obiter et torquet ur et punit fidem hominum deorumque ne grauitatem putetis a nouissimis ultimisque coepisse non habet probationem facinus de quo pater non potest alium torquere quam filium uideo qua possis ratione defendi si omnia ante fecisti ut incestum aliter erueres quid ais interrogasti seruulos nec potuit conscius inueniri exquisisti ancillas non apparuit ministra flagitii non obscena litterarum commercia non fatentis deprehendisti nefanda blanditias nihil inuenis maritus dominus pater i nunc et dic scisse rumorem sed ut torqueas ducatur tamen quaestio per coniugis ministeria per filii seruulos in illa potius uilitate desaeuiat prius est ut repudietur uxor ut diuortio fiat in domo grande secretum excedit omnem inmanitatem filium ideo torquere ut scias an nocens torqueatur unicum pater ignibus uerberibusque interrogas rogo quid facturus si pernegauerit uidelicet ut laudes deinde dimittas ut amplectaris perusta uitalia et laceri pectoris uulnera pietati rursus admoueas solus superest pudor homini qui torsit unicum ut torquere debuerit faciat te necesse est res ista pessimum patrem et oderis oportet filium cui satisfacere non possis iamiam malo uenena ferrum subitos ictus inprouisamque mortem incestum qui non credit torquere non debet qui credit statim debet occidere quodsi tormenta etiam filii placent si praestanda est satisfactio tam nefanda rumori s exigo ne perdas quaestionem in media ciuitate in ipsa constitue fama aduoca illos malignos illos loquaces et saeculi rem exquire audiente populo coram omnibus torqueri debet de quo locuntur omnes interroget quisque quod uolet suis auribus suis credat oculis cur in abditam semotamque partem iuuenis abducitur secretum quaestionis nec incesto filio debetur nec innocenti dabo adhuc inter secretum publicationemque temperamentum aduoca propinquos adhibe amicos circumpone iuueni serios senes intersint magistratus adsistant quibus habere possit ciuitas fidem praestare debes aut tibi ut probare possis si confessus fuerit aut filio si pernegauerit at tu nefande crudelis tollis quaestionis alteram partem efficis ne possit amplius innocens esse qui tortus est quid agunt contra populum tormenta secreta praedico testor iterum dantur malignis alimenta sermonibus et a quaestione seposita in maius reditur incertum coram omnibus torquere debet filium pater et qui uult absoluere et qui est paratus occidere non uultis iudices ad facinus indignissimae quaestionis accedat et quod ipse torsit filium pater adeone non potuit libertis aut seruulis necessitas ista mandari non carnifex potius adhiberi pater in tormentis filii non auersos tenuit oculos ipse uestes scidit uelamenta lacerauit manibus flagella concussit renouauit ignes et mori filium contentione non siuit diduxit os quod iam suprema claudebant fouit animum ut longis cruciatibus patientia sufficeret o dignum patrem cui dicat innocens filius feci non mehercules inprobe mihi proclamaturus hoc loco uideor hominem qui torquetur in matrem debere coram matre torqueri cur excluditur infelix a sua causa a sua quaestione adhibe speciosi cruciatibus hanc nimis amantem huius gemitus excipe huius suspiria oculosque custodi si quod facinus admissum est torquebis quidem filium sed fatebitur mater inrumpere me cum maxime puta in illud tuum parricida secretum inicio properanti quaestioni manum inhibe ictus subtrahe paulisper ignes quicquid est quod eruisti profer in medium memento te fecisse de filio propter quod tibi non debeat credi quid spiritum dolore praecipitas quid miserae interualla patientiae pertinaci crudelitate continuas si frustra tibi sufficere credis quod audieris nuntiare proferre incestum ut credatur ipse debet audiri mirabar et ego iudices si tam nefanda quaestio alium exitum potuisset habere quam mortem hic est parricidii pudor sic desinunt quae incipere non debent facinus quaestionis operis scelere maiore exire tibi uideris per orbitatem scimus unde uenerit ista contentio nihil extorsit saeuitia misero uincit torquentem qui occiditur iamiam non miror quod post ista non habes uocem uerba non inuenis unicum sine teste lacerasti unicum occidisti soli tibi deinde uis uideri celare facinus et in parricidio quaeris aliunde tristitiam praepostera res est filium occidere deinde erubescere fas non est non esse notum propter quod se parricida putat innocentem eligas utrum uoles aut tormenta damnes necesse est aut silentium quod non debet indicari non debet quaeri posses uideri fortassis crudelissime senex silentium filio praestare si uiueret consumpta est paterni nominis religio omnis pietatis sublata reuerentia si hoc ille meruit parum in quaestione parum ultionis in morte est uindicare uis confessionem traduc cadauer et super illa uulnera omnes pone causas non est eiusdem fateri cur torseris et tacere cur occideris quid ais seuerissime parricida filium consumpsisti per flagella per laminas potes tacere uiscera de tuis concepta uitalibus sanguinem qui de tua fluxit anima non insania non furore sed quantum uis uideri consilio grauitate lacerasti potes tacere super uulnera unici super exustos artus metuendus adsistis et causas quaerente matre quaerente populo hoc solum dicis occidi contenta esse debet incerto interrogari nunc te marite credis a matre sola causas mortis illius reposcit sollicitudo generis humani stant circa liberos attoniti parentes horret inuicem se caritas fraterna complecti rupta est illa osculorum inter soceros generosque simplicitas quousque nos cum silentii tui interpretatione committis si nihil factum est quod debeat erubescere temporum pudor quid sibi uolunt uerba media suspensa si nefas prodigiosis simile fabulis deprehendisti miserere ne sis una morte contentus incestam grauius odisse debes quod et uenit in forum quod audaciam innocentis imitatur et tacenti uidetur irasci cum filium propter rumorem torseris propter tormenta occideris non est media res ut neutrum sciamus mater quidem iudices innocentissima hoc complorat hoc ferre non potest quod nihil parricida respondet sed nobis uidetur iamiamque esse dicturus non fallit nos nefande quid captes hoc quod supra silentium trahis alta suspiria quod in prorumpenti uideris exclamatione deficere mendacio paratur auctoritas et in fidem erupturae uocis adfertur ut fateri uidearis inuitus dic tamen par est huic rei matris integritas ut mentiaris o quanto nunc dolore torqueris quod instantem non potes aliqua truci proclamatione discutere non uerba tibi contra miseram sed argumenta desunt non uoce sed probatione deficeris quod solum datur relinquis infamiae et nos cum perpetua sermonum malignitate committis qui interrogantem uxorem nec damnat nec absoluit rumore contentus est modestiam mariti pariter et patris accipite de muliere quae conuinci non potest sufficere sibi putat ut incesta credatur quis umquam tam nefandas artes tam cruentum deprehendit ingenium quia non potest probare quod dixerit captat ut credatur quod non dixerit dissimulas taces saeue crudelis inuenisti tormenta matris audi quid misera simplicissimo dolore proclamet non efficies inquit callidissime parricidarum ut non audeam cadauer amplecti ego uero incesta sum si possum moderari gemitus conprimere lacrimas coite in funus omnes liberi omnes parentes custodite planctus meos obseruate suspiria si quid feci si quid admisi fatebor ecce supra lectulum effusa feralem laceros artus et perustum complexa corpus exclamo teneo unicum meum uelit nolit inuidia meum misera formosum hoc erat quod infelicissimam matrem ultra solitae caritatis exagitabat adfectus amabam marite periturum infames quantumlibet hanc inpatientiam ego mihi uideor defuisse cessasse multum de laetitia multum perdidisse de gaudiis nemo umquam filium nimis amauit excuso tibi inquit iuuenis innocentissime quod supremis tuis nondum praestiti misera comitatum uiuere quidem te defuncto continuo non debui sed mori marito tacente non potui rumpam taedium lucis inuisae si prius licuerit coram ciuitate manibus tuis iusta persoluere cum damnato supra callidissimum silentium parricida nihil te dixisse constiterit ignosce quod ad iudicium istud orbata duraui timui ne si ad exitum impatientia si praecipiti pietate properassem faceret alium parricida de mea morte rumorem malae tractationis sit actio speciosum filium infamem tamquam incestum cum matre committeret in secreta domus parte pater torsit et occidit in tormentis interrogat illum mater quid ex iuuene compererit nolentem dicere malae tractationis accusat debebatur quidem tristissimae orbitatis misero pudori ut iam taceremus omnes et post tam prodigiosas rerum sermonumque nouitates oportuerat hoc esse nouissimum de malis infelicissimae domus quod occidi filium pater sed quoniam mulier inmodici semper adfectus super cuncta quae uel passus sum paulo ante uel feci reatus quoque me dolore concussit ueni petiturus a uobis ne me scientem silentium contentioni praestare credatis non quia occidi filium taceo sed occisus est ut tacerem utinam iudices negare possem quod occidi utinam totum miserae necessitatis ordinem fas esset intra pectoris huius premere secretum miratur hanc aliquis patientiam meam ardor ille qui me modo inpegit in filium ipsa sui immanitate consumptus est quicquid erumpere posset in proclamationem parricidio peractum est in orbitate conticuit non habeo adfectum nisi quo cuncta tantum patiar audiam feram utrumque de filio fieri non potest ut et occiderim et fatear cur meruerit occidi quapropter iudices satis admirari satis stupere non possum quod mulier cuius praeter optimam sane conscientiam sexus quoque maiorem malis nostris pudorem praestare debebat tacere non potest silentium meum nouo quin immo fabulosoque secum inpatientiae genere dissentit queritur de populo quod loquatur de patre quod taceat nec contenta confessione mariti nihil se dissimulare nihil scire reatus auctoritate testantis mauult de silentio meo facere secretum orbitatis istud amentia sit an innocentia perditus dolor uiderit ipsius animus potest scire quid filius meus dixerit quae me putat habere quod dicam fidem igitur uestram iudices ne uos orbitatis miseratione confundat sola mater neue maximae calamitatis ibi tantum putetis resedisse sensum unde uos lacrimae gemitusque conueniunt mei magis debetis in uxoris conparatione misereri qui filium et perdidi et occidi ego sum infelicior ex parentibus duobus qui quicquid iudices ista conplorat et patior et feci felicem ignoratione conscientiam matris quae sufficit interrogare maior me inpatientia maior urit adfectus cur filium occiderim indicare non possum nec paenitet quod occidi infelix senectus misera patientia sic quoque quam multa dicenda sunt fuimus quondam iudices fuimus felicissimi parentes cum adhuc rudis unici nobis blandiretur infantia durauitque domus tota prosperitas quamdiu pariter fruebamur pariter dileximus quamdiu ciuitas de nobis hoc solum poterat loqui filium nos habere formosum ut uero in eam adoleuit aetatem in qua corporalibus bonis iuuentus insolenter exultat superbus atque adrogans in nullum uitae genus non in priuatos non in publicos actus florentem duxit aetatem dii inmortales quantus qualisque circa iuuenem rumor ingemuit omnium maledictis succlamatus omnium denotatione damnatus est donec et ipse consensum circa se publici doloris agnosceret inde rarus in publico et tamquam patris occursus tamquam ciuitatis ora uitaret non est leue concipere uerbis in quantam ciuitatis execrationem in quantam culpam iuuenis inciderit dictus est occidere posse patrem dictus est dignus quem posset etiam pater occidere quid facerem iudices infelicissimus senex iamiam non euitabat fama nec patrem iam meis auribus nemo parcebat interrogare non audebam dissimulare non poteram fallitur quisquis me putat quicquam fecisse consilio impetus ac temporis ipsius nescio quis ardor explicuit praeparari filio tormenta non possunt est in miseris penatibus pars remota seposita profunda tenebris tristis accessu omnibus apta flagitiis et in qua audeat facere facinus et pater illo fateor dum me uariae cogitationes per totius domus spatia circumagunt quantum intellegere licuit inprouisus adueni et ille quidem ad conspectum meum tamquam deprehensus obstipuit refugitque trepidus puto ne quaererem causam inrumpo festinanter auide sine liberto sine seruulo sicut me deprehenderat temporis illius fatum manibus ictibus et quaecumque ex obuiis dolor in telorum transtulerat usus ultra uires senectutis adgressus ignes ex proximo raptos uerbera quae casus obtulerat non diuiso dolore non per partes nec per interualla suspenso sed semel sed pariter inuado pars secreti fuit ut ipse torquerem dii inmortales quae contumacia quae fuit illa patientia cum domi torqueretur a patre non inuocare matrem non repugnauit iuuenis non opposuit manus nullum implorauit auxilium mersis tantum deiectisque luminibus tamquam numquam flagella sustinuisset tamquam meis torqueretur oculis omnis ictus excepit in faciem uerberibus ignibus laudatos uultus uelut illis irasceretur opposuit reddo testimonium nouissimum pudori cum iam mori uellet occisus est laudo iudices patientiam matris cum et ipsa semper plurimum esset domi et ab illo secreto fortasse non longe interuenire noluit interpellare non ausa est sed et manibus meis gratulor quod non propinquus aliquis non amicus inrupit occidissem quisquis me tunc ausus fuisset interrogare pro filio sepeliui tamen lacera membra funus indulsi ossa collegi non iniecit uxor lectulo manum non inter exequias planctibus elisisque uberibus mihi fecit inuidiam unde in hanc inpatientiam prorupit exiluit domi me nihil interrogauit possum iam mater infelix coram liberis ac parentibus possum audientibus diis hominibusque clamare et ego amaui filium meum non osculis non infirmitate non lacrimis sed uiribus dolore patientia unicum quem si acie clausisset hostis uicaria morte seruassem si subitum cinxisset incendium extulissem relicta meorum parte membrorum eripui malignitati abstuli famae habeo quod inputem tibi natura pietas rem difficillimam feci quod non me potius occidi malae tractationis accusat adeone uxor tibi parum uideor dedisse poenarum post parricidium ut labores ne lucrifaciat pater quod occidit filium suum non pudet ergo si c irasceris parricidae quid tibi cum lege quam propter alios minores accepistis adfectus querelas habet ista non gemitus et matre seposita solam conplorat uxorem rursus ad populum uocas miserum pudorem materiam noui rumoris accendis perdidi ergo rationem secreti mei sic omnia feceram ne quid aut quaeri posset aut dici iam uero quid inpudentius quid indignius quam cum sibi de liberis credunt licere tantundem et aequum ius patris ac matris esse contendunt quasi nesciant nobis arbitrium uitae necisque commissum non est priuilegium filium occidere cum fieri potest nec quisquam tantum ideo fecit quia liceret uiscera unici lacerare suffeci ignosce si non potes mihi crede nemo filium suum occidit odio non erit tanti iuuenis inuisus illud est in patribus usque ad parricidium terribile quod amant quod succurrunt quod sibi uidentur aliter non posse misereri non est quod uos ab aestimatione malorum meorum mollior sexus abducat maioris adfectus est filium occidere quam uindicare desine igitur me mulier fatigare interrogationibus tuis ita tibi non uidetur omnia respondere pro filio qui dicit occidi et licet comprimantur exclamationes ora claudantur nihil negat qui hoc fatetur atquin summorum facinorum ipsa inmanitas innocentia est filium pater non demens non insanus occidi hominem extra sensus adfectusque positum quisquis non miseretur occidi t uides senem sanguine suo fluentem laceratis exustisque illis sanctioribus carioribusque uisceribus super exanimis unici corpus cruentis manibus iacentem horre o cadauer et uelut corpora quae caelestis exanimauit ignis adire propius time o ad quaedam facinora sufficit claudere oculos uultus auertere tacere mirari et incredibilis calamitates relinquere suis causis miserere ne quid amplius quaeras ne quid interroges dicturum me putas parce saeculo parce marito parce patri tu uero parce illi qui occisus est nouum iudices uxoris in marito crimen audite silentium est de quo queritur solebat indignatio uestra conuicia nostra ferre non posse et matronalis indignatio dicere uidebatur non parcis erga me marite uerbis nullam habet nostri tuus sermo reuerentiam facile prorumpis in opprobria facile quodlibet obicis exclamas et dum nimium libertati uocis indulges potest populus aliquem de me facere rumorem tu mulier obicis mihi rem quae nulli umquam crimini fuit solam in nostris moribus innocentiam uoce m repressam taciturnitas uide cur manus cur uerba peccare uideantur illis infamamus his torquemus occidimus uis scire quam non possis queri de silentio meo felicissima fueras si idem fecissemus omnes finge me paulisper sepositis silentii causis hoc tantum respondere non prodo secretum ex omnibus iudices quibus humana pectora seriis grauibusque complentur adfectibus nullam difficiliorem quam silentii credo uirtutem adeoque promptissimo sermone facile delinquimus ut constantiam tacendi neque in aliis ferre possimus crimen hoc in me mulier uocat quod in priscis illis morum mentiumque rectoribus fuit prima sapientia quod quosdam totius uitae pertulisse patientia m magis illa seria miratur antiquitas quam quod temporum uices siderum cursus et profunda naturae uelut conscia ratione sanxerunt quae per fidem inpotentia est effringere rigens sacra dissimulatione pectus euoluere animum quem supra sua secreta compositum non laetitia non dolor non necessitas non fortuita laxauerint quisquis de tacente queritur multo minus ferre poterit loquentem nec adeo coniugali societate cuncta miscentur ut nihil sibi aduersus hanc concordiam proprium relinquat animus est aliquis etiam a sanguine suo secretus adfectus genusque reuerentiae ut tacenda minime uelis scire carissimos quaedam non possis uerberibus eculeis eruere et plerosque uideas fortiter supra sua secreta morientis agedum si uidetur utrumque sexum omnem condicionem omnem scrutemur aetatem nullum sine conscientia pectus nulla uita sine causis tacendi si te interrogaret omnia maritus haberes aliquid et tu quod non fatereris et quanto silentium grauius est in sene uerecundius in marito sanctius in patre pudeat nos mulier infirmitatis uicit nos modo iuuenis ille constantia mori uoluit ut taceremus uides mulier quibus in ter pretationibus praestes tuum dolorem diceris ideo me interrogare quia scias omnia me potius pati malle quam loqui quis enim in hac ciuitate non nouit taciturnitatis meae rigorem quis ignorat qua cuncta soleam ferre patientia ne occisurus quidem suspiria gemitusque praemisi nihil feci unde erupturum quandoque per orbitatem patris animum aut tu praescio timore sentires aut ipse periturus hanc nunc me iactare constantiam putas quod nihil in publico nihil in ullo mihi permisi proclamare conuentu ego uero non sum questus de iuuene nec tibi nec captaui ut illum mecum et mater odisset frustra te putas extorquere accusatione posse quod mihi non ipsae calamitates non dolor non meditatio orbitatis expressit uras licet durabo perferam passus sum iam quod erat difficilius occidi torsit inquit filium meum breuiter iudices ratio reddatur infamem quid refert an innocentem si aliud omnibus liquet iuuenem cunctis pignoribus inuisum omnibus adfectibus grauem maligni fecere sermones quid agimus anime quemadmodum effugimus euadimus in tanta infamia nihil facere credentis est uis me circumire singulos reclamare populo cum rumore rixari tuae fortassis infirmitati conueniat negare me tantum fortior adsertio unici decet eripiendus est non contentione uerborum sed ut ciuitas stupeat ut erubescat torquere me filium putas inuidiam facio populo uideor mihi illis uerberibus lacerare famam illis ignibus increpare rumorem quaestio de infami filio unam ratione habet ut probes innocentem dii mala prohibeant ut noueris illum dolorem quo potest torquere filium pater nihil est infelicius homine cui de unico suo mors sola non sufficit iuuenem in cuius animo perdiderant nomina nostra respectum quem cotidie necesse habebamus excusare rumori qui inter nos formosum malebat agere quam filium uerberibus ignibusque consumpsi uis scire quanta tormentorum ratio fuerit debuit etiam tortus occidi si tamen utique mater uis scire causas breuiter audi prospiciebam miser in grande quandoque facinus prorupturum quod otio uitam quod desidem domi perdebat aetatem non peregrinationibus excolere mentem non experiri militiam non temptare maria non rura colere non administrare rem publicam non ducere uolebat uxorem praeterea traxerat ex frequentibus castigationibus taedium patris et in execrationem mei conscientia quia non emendabatur exarserat timebat occursus non audebat adire conloquia oscula conuictusque fugiebat breuiter perditissimae mentis definienda mensura est oderat me filius et timebat filium igitur totius ciuitatis existimatione damnatum quem adhuc uiuere mirabantur homines torsisse me putatis ego uero occidi tarde diu quaestionem illud uocas poena supplicium et malorum meorum exitus fuit nulla ratio est interrogandi hominem cui non est fas nisi negare quanta tamen mihi fuit et in quaestione moderatio non enim praecipiti raptus inpulsu exsilui repente subito nec captus dolore caeco inpatientiae meae uelox uulnus inflixi non potest non ratione occidi filius cum ante torquetur dedi moras spatium tempus indulsi uides quantam hinc malignitatibus potuerim praestare materiam si in illo secreto gladio tantum si uulneribus egissem exitum fecerat iuuenis deprehensi non est igitur mulier quod mihi facias duplicatae questionis inuidiam id est quod torsi et occidi sola est huius necessitatis ratio de morte illud est parricidium filium torquere uicturum putas iuuenem uiuere potuisse cui iam non poterat nisi morte succurri quem contra ma li gnos sermones adserere coeperam non reddidi rursus infamiae neque in oculos et ora uulgi de secreto patris emisi prouidentia m mea m tibi quoque mater ne in hunc interrogetur eripui ille uero non fuit post tormenta laturus uitae pudorem ut interrogaretur a singulis ut negaret uerum mulier adfectibus tuis renuntiandum est ad totius domus nostrae pertinere innocentiam credidi ne se ipse potius occideret sentit iudices mulier ad ius querelae suae nec quod torserim nec quod occiderim pertinere itaque quaerit quid mihi dixerit ille de quo nescit an dixerit quid ais mater inpatiens ita in morte filii tui nihil aliud ad te pertinet quam quid locutus sit ita si respondero remittis parricidium tormenta non obicis o inconsultam muliebrem semper amentiam quid iuuenis in tormentis dixerit tamquam ignoret interrogat nihil comperisse non credit tamquam sciat quid dixerit fidem communis sanguinis fidem communium malorum ne parricidii me uelis agitare secretum ne calamitatibus nostris grauem facias innocentiam tuam uiderit quid meruerit iuuenis ille ego iam possum suprema reuereri et post exitum unici reuertor in patrem maior defunctis liberis praestanda reuerentia est nec quicquam minus conuenit adfectibus patris quam si insultare uideatur occiso in gratiam me cum filio reduxit orbitas iram nostram mors seuera conposuit quin immo recogitanti mihi totum secreti illius ordinem subit tacita miseratio quantam ego debeam reuerentiam filio quem potui torquere solus quem potui solus occidere perseueras cogis instas inuicem te mulier interrogo cur si tanto opere uolebas scire quid interrogarem quid ille loqueretur non inruperis in quaestionem quam nullis ministris nullis custodibus uallauerat pater quanto melius mater ipsum adisses quanto fortius interrogasses una quanto tibi plura dixisset quis te mulier adfectus abegit tenuit exclusit agnosco uerecundiam tuam timuisti credo ne si in illo secreto fuissemus omnes occidisse filium diceretur et mater instas tamen et miseri senis ora diducis puta me hoc solum dicere ex maximi facinoris colluctatione ueniens quid audierim nondum scio totus adhuc sum in parricidio meo et post mortem unici omnia quibus laceratus occisus est in animum meum tormenta redierunt est quidem difficile ut aliquem pati pudorem parricida uideatur uerumtamen stupore m amentia m et in silentium orbitate defeci ablata est mihi omnium uerborum fides omnis sermonis auctoritas nec habet causam loquendi cui non potest credi desine mulier interrogare filium quem occidit pater nec absoluere nec accusare iam debet quid inquit dixit cum occideres miseram parricidii innocentiam quod hoc me non potestas non magistratus non propinquus aliquis non amicus non ille semper loquax populus ac malignus interrogat quiescitis tacetis me infelicem numquid scitis omnes puta me mulier hoc tibi respondere non habent incredibilia uocem quaedam maiora sunt quam ut illa capiat modus sermonis humani tu uero crede nihil aliud fuisse quam furorem insanisse me puta uidebam quae non fiebant audiebam quae nemo dicebat hoc solum non insanientis habui quod tacebam finge me respondere nihil dixit nihil locutus est non credis atquin multo minus creditura quid dixerit accipe mulier breuem ueramque rationem cur in quaestione iuuenis occisus est torquebam nec interrogabam si qua ad aures tuas ab illa quamuis remota domus parte perlata uox est meus gemitus fuit meorum uiscerum dolor quaeris cur nihil dixerit quia non habuit quod scire uellem quod audire deberem nihil aliud quaestio illa captauit quam silentium quod praestare uita non poterat quisquis in tormentis occiditur ideo tortus est ut occideretur an tu quaestionem illam fuisse credis qualis uernilibus corporibus adhibetur ideo enim eculeos mouebam artifex senex ten d ebam fidiculas ratione saeuitiae ut leuiter sedibus suis remota compago per singulos artus membra laxaret consumptus est spiritus silentio sui et uerbera ignesque animum pariter uocemque cluserunt uidebatur mihi premere gemitus tenere suspiria et sic nihil dixit tamquam torqueretur ab homine qui sciret miraris hanc in filio contumaciam in iuuene patientiam patri torquenti non potest aliter responderi quam ut mori malit quam confiteri quod sufficit igitur interrogantibus respondeo mulier occidi fallitur quisquis expectat ut obiciamus illa communia ego uero proclamo non luxuriosum non amore meretricis infamem nihil ille delinquebat quomodo liberi solent monstrum erat inenarrabile quod nollem deprehendere quod ferre non possem miratur aliquis quod non abdicauerim nec notissima ultione patrum fuerim tantum expulisse contentus tuus mulier nefarius tuus inconsultus non permisit adfectus filium cui contra seueritatem meam ignoscebas quem mecum odisse non poteras secuta fuisses abdicatum finge iuuenem dixisse nescioquid ego audire nihil potui non enim potestatis alicuius more consederam nec torquentibus aliis agebam iudicem pater ego tunc cuncta et passus sum pariter et feci non uacabat aures praestare uerbis excipere gemitus aestimare singultus auocauit me contentio dolor orbitas parricidium omnia facta sunt festinatione praecipiti idem patris adfectus est torquere ut scias occidere ut nescias in meam inquit infamiam taces ita nunc primum laboras misera de fama et post unici mortem pertinere ad te coepit quid loquantur homines scilicet filius inpensus est ut erubesceres ut male audires adeone hoc captanti non erat satis rem totam commisisse rumori ego uero me famae tuae mulier opposui et inter matrem filiumque medius parricidium feci unicum occidi ne quid aliud loquerentur homines alioquin si hoc capto quod putas quousque taceo in quod tempus differo illam quam me putas premere uocem ecce reatus iudicium pronunti ati o ego tamen scire me nego egregiam rationem malignitatis locuturus aduersus uxorem feci ne mihi crederetur fateor igitur nihil ad certum indubitatumque perduxi hoc est quin immo propter quod ad mortem usque contendi non explicant tormenta quaestionem quae occidunt quid inquit dixit felicem te misera si nescis quid dixit ita non es contenta conscientia tua non sufficit quod non habuit ille quod negaret quod fateretur poscis uerba quaestionis cogis extorques testor tu facis ne possis negare quod dixero quid dixit parasse se parentibus uenenum negas proditionis agitasse sermones negas tirannidis inisse consilium negas et quicquid dixero negabis o bonae conscientiae incauta simplicitas ita non times ne coactus loqui multa fingam multa componam si potes scire mulier an mentiar scis quid dixerit quid dixit nihil quid dixit omnia maledixit saeculo fecit temporibus inuidiam detestatus est patrem conuiciatus est matri quid dixit plus quam interrogabam uicisti mulier obstinationem meam audi breue succinctumque responsum quid dixerit quod quaeris quod putas o si quis in illam uos secreti nostri potuisset adhibere praesentiam uidissetis nouum genus quaestionis stabam senex furiis monstrosae feritatis accinctus manibus exertis hinc ignibus hinc uerberibus armatus super ora super oculos iacentis adsistens clamabam furiose demens tace et ille uelut exustis amputatisque per quae dolor exit in uerba fuit adtonitus amens quotiens admotis ignibus ad aliquam corporis partem totum pectus inposuit quotiens hiatu oris auide flammas aduersus exeuntia uerba collegit cum uero iam totus calor uerberibus expulsus uiribus nouissimi doloris erumperet pertractis ab ima pectoris parte suspiriis breuissime collecti spiritus ille quo redditur anima singultus fuit similis exclamaturo nescio quid quod et tu fortassis audires occupaui fateor et aduocatis quas iam consumpseram uiribus manibus telis totoque corpore pariter adnisus antequam mentiretur occidi misera temporis illius recordatio deficientem in manibus meis filium uidi aspexi ora pallentia frigidos anhelitus interrupta suspiria et animam magno silentio exeuntem non tamen tormenta laxaui non subtraxi restinxique flammas miserere mulier ne quaeras amplius uocem huius adfectus filium qui moriebatur occidi non perdidi tamen non perdidi unici mortem fortuna non perdidi iam me non interrogat nisi sola mater consiste agedum mulier loco meo et in habitum paterni furoris accincta admoue eculeos flagella laminas praedico testor aliter non possum loqui aliter mihi non potest credi quamquam miserrime iuuenis fas est enim iam tuos alloqui manes exprimere mihi uocem nullus poterit dolor quantum uolet laceret uel occidat uincere me tormenta docuisti si tamen fas est cogitationis memoria tractare uerba miserae quaestionis cur me coram populo magis interrogas eamus uxor in illam desolatam domum in illud iam patris filiique secretum ibi me interroga ibi ubi torsi ubi occidi ubi adhuc forsitan filii tui uaga per maestos penates anima discurrit porrigat aliquis imaginem iuuenis occisi ponat in sinu matris illas uestes quibus ipsa iuuenem misera comebat eamus ad tumulum misceamus supra busta lacrimas ibi aut tacebimus pariter aut inuicem confitebimur iamiam miser mori possum explicui t te sollicitudo pietas non scribo tabulas testamento suprema uerba non credo et ego moriar in tormentis meis illud tantum nouissimis precibus a te ciuitas per liberos ferre coniuges paterne a te uxor per occisi iuuenis umbram peto a te mater ne quid amplius quaeras tu famam ne dicas 