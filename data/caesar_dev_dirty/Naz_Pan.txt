i i dicturus constantini augustissimas laudes qui tantum ultra omnium saeculorum principes eminet quantum a priuatis caeteri principes recesserunt et dicturus in coetu gaudiorum exultantium et laetitiae gestientis quam cumulatiorem solito beatissimorum caesarum quinquennia prima fecerunt sentio nullam eloquentiam nec optari nec concipi posse quae dignam afferat aut tempori gratiam aut materiae copiam aut uestris studiis facultatem iactat quippe se nunc cum maxime alacris omnium ac beata deuotio nec operta mentium rimari necesse est extat in uultu cuiusque hilaritatis publicae decus et in serenis frontibus animorum iudicia praeleguntur non enim se capit exundantis laetitiae magnitudo sed dedignata pectorum latebras ita multa et candida foris prominet ut intelligatur non ingentior esse quam uerior nec uero mediocribus bonis gaudent qui exultandi modum non habent ii ii fruimur quidem nos praesentium maxima uoluptate sed lenocinatur his iam futuri ratio et quae temporibus disseparata sunt animorum praesumptione iunguntur quintumdecimum annum maximus princeps salutaris imperii degit sed auguramur iam uicenalia et uenturi fidem superiorum felicitate sancimus quinquennalia beatissimorum caesarum occupatos in gaudiis habent sed in destinatis decenniis iam uota properantia et spes uolucres constiterunt horum dehinc compotes propagabimus optabilis boni seriem ita omnia quae ex principibus nostris prospere ueniunt continuatos fructus ferunt nec magis recepta delectant quam expectata iuuerunt uerum quid agimus uicenis aut iam tricenis annis circumscribendo quae aeterna sentimus ampliora sunt merita principum quam optata uotorum eat quinimo in immensum felicis cursus imperii nec humanorum terminos curent qui semper diuina meditantur certe cupitorum irriti non sumus qui cum optemus maxima id faciamus benignius quam securius quod propter coelestem in illo fauorem tam certa adipiscendi spes est quam optandi soluta libertas has igitur gratulationes quae praesentibus excitantur quaeque superiorum memoria uigent aut quasi in posterum redundatura cogitatio auida depascitur quis omnium queat flagrantissimis audientium studiis satisfacere dicendo iam uero cum publicas tantum utilitates amplecti uelim et unusquisque priuatim suas cogitet tremebunda proferatur oratio quae tacita reputatione uincenda est in ipsis etiam publicis gestorum ingentium professa laudatio cum augendi cupiditatem prae se ferat non iniuria minuendi metum faciunt quae spem amplificationis ex magnitudine sustulerunt iii iii quis oro constantine maxime praesentem enim mihi alloqui uideor qui etsi conspectu abes reuelli tamen mentibus non potes quis inquam aspirare laudes tuas ualeat aequiparandi magis spe quam gratia non tacendi quis tam potens fandi cuius copia tam larga tam felix quae cum uirtutes attrectauerit non aut circumuenta numero desperato exitu stupeat aut obterat magnitudinem aut splendore obsolefacta tantum nitoris habeat quantum ex rerum luce collegerit cuius cum diuina uirtus et eius misericordia comes appendixque uictoria urbem romam non praecipitantem exceperit sed afflictam ac plane iacentem excitarit recrearit erexerit cumque aliae felicissimae tuae prius ac deinceps expeditiones non minus in se operis amplexae sint quam ex ipsis faucibus fati roma seruata quid dignum magnitudine tua excogitari ac dici potest in cuius laudibus id maximum non est quod in terrarum orbe primarium est nobilissimorum quoque caesarum laudes exequi uelle studium quidem dulce sed non et cura mediocris est quorum in annis pubescentibus non erupturae uirtutis tumens germen non flos praecursor indolis bonae laetior quam uberior apparet sed iam facta grandifera et contra rationem aetatis maximorumque fructuum matura perceptio quorum alter iam obterendis hostibus grauis terrorem paternum quo semper barbaria omnis intremuit deriuare ad nomen suum coepit alter iam consulatum iam uenerationem sui iam patrem sentiens si quid intactum aut parens aut frater reseruet declarat mox uictorem futurum qui animo iam uincit aetatem rapitur quippe ad similitudinem suorum excellens quaeque natura nec sensim ac lente indicium promit boni cum inuolucra infantiae uiuidum rumpit ingenium unde enim principis maximi tam effusus in liberos animus nisi quod in illis iam simulacrum sui conspicit iu iu commendet inferioribus suos sola necessitudo naturae et qualescumque diligant qui in illis quod ex se desiderent non habent praestantissimum principem hoc maxime iuuat quod in annis primoribus iam sunt ductae lineae quibus uirtutum suarum effigies possit includi et pater optimus sed melior imperator non tam sibi quam reipublicae gaudet cum liberos sibi similes intuetur quibus ad perficienda quae ingenerata sunt bona non segnis uirtutum opifex disciplina coniungitur ut spes aequiparandi patris certa sit quippe indole similes sed sub eodem magistro discendi fortuna felicior ipsum a tenero intuentes in ipsum oculis ac mente conuersi nihil ab eius contemplatione deflectunt incerti mirentur an diligant nisi quod necesse est utrumque permixte simul fieri nam et amor factorum commendator est unde nascitur admiratio et facta cum mira sunt amorem inuicem creant ita spectantibus liberis quidquid ab eo pulcherrime geritur cum propter ipsum magis placuit tum studio imitationis inolescit iam tibi quidem in erudiendo imperator optime non omnia proponebantur quae sequi uelles nisi quod recte factorum contemplator acerrimus si quid secus fieret a spectandi cura pudentes oculos abstrahebas dabit enim ueniam clementia tua si audaciorem ueritas facit u u existimare quidem de principibus nemini fas est nam et in uestibulo suo inquirentem repellit obiecta ueneratio et si qui mentem propius adegerunt quod oculis in solem se contendentibus euenit praestricta acie uidendi facultate caruerunt uerum tu facis principum maxime ut patere uideantur quae prius obstructa fuerant qui tam optas totus uideri quam caeteri recusabant non terror obtentui est nec occultandis quae plerumque intrinsecus latent demorandoque aspectu ostentatio speciosa prohibetur obtutus hominum benignus receptas nec intuentem iniquus fulgor retundit sed serenum lumen inuitat nunc denique intelligimus quae desideranda in prioribus fuerant postquam ea quae operta in caeteris ueriti sumus in te reserata ueneramur igitur ut facitis beatissimi caesares per omnes paternarum laudum uias ite securi non simplici quidem itinere humerosae eius uirtutes ingrediuntur sed omnia ad eumdem gloriae exitum ferunt nullae cupiditatum deflexiones nullus erroris anfractus ut uerenda progredientibus non sit dispendiosa reuocatio itaque maturiorem cursum instituistis qui moram considerandi itineris non habetis sed mihi circumuento hac ipsa rerum copia quae potissimum capessenda sit uia qui aditus fiat incertum est ita specie se multa offerunt paria magnitudine congruentia ui ui uerum ut in magnis domibus interiorem ornatum uestibula ipsa declarant sic nobis uenturis ad ingentium uirtutum stupenda penetralia debet laudationis ingressum et praedicationis ianuam roma praebere quae demersa quondam tirannidis impiae malis et quo maior eo miserabilior maiestatis pristinae decus ad misericordiae ambitum conferebat tibi tamen constantine maxime etiam in illa sui sorte uenerabilis quod quos impense amamus obseruantia illorum integra est etiamsi fortuna dilapsa est in abiectos officia gratiora sunt quae non ex misericordia sed ex honore uenerunt sed nimirum recte a sapientibus ponitur connexio inter se apta uirtutum sic enim mutuo et opera iuuant et fructum operae partiuntur ut facile appareat inseparabilis et indiscreta permixtio gessisti bellum imperator maxime quod tibi non minus onus urbis imposuit quam eiusdem aerumna persuasit itaque non plus ex eo laudis fortitudini tuae datum quam pietati tributum est quod dum scelestos persequeris miseros liberasti constituta enim et in perpetuum roma fundata est omnibus qui statum eius labefactare poterant cum stirpe deletis uii uii non enim qui bellorum euentus solent esse per uarios et uolubiles casus mars dubius errauit nec fortunae uicissitudo quae plerumque prosperis rebus triste aliquid agglutinat uictorum laetitiam uulnerauit sed tanta hostium et tam ampla caedes tam felix et incruenta uictoria fuit ut credas non bello ancipiti dimicatum sed solas impiorum poenas expetitas tantum etiam inter arma bona conscientia sibi uindicat ut iam coeperit non uirtutis magis quam integritatis esse uictoria spectat enim nos ex alto rerum arbiter deus et quamuis humanae mentes profundos gerant cogitationum recessus insinuat tamen sese totam seruatura diuinitas nec fieri potest ut cum spiritum quem ducimus cum tot commoda quibus alimur diuinum nobis numen impartiat terrarum se curis abdicauerit nec inter eorum uitas diiudicet quorum utilitates gubernat illa igitur uis illa maiestas fandi ac nefandi discriminatrix quae omnia meritorum momenta perpendit librat examinat illa pietatem tuam texit illa nefariam illius tiranni fregit amentiam illa inuictum exercitum tuum tot uictoriarum conscientia plenis pectoribus ardentem tantis insuper uiribus iuuit quantas praestare aut deus potuit aut amor tuus debuit ut horrendas acies ut incognita ferri et corporum robora fulmineus miles euerteret ut quidquid instruxerat diuturni sceleris longa molitio felici congressione consumeres uiii uiii o tuam imperator non uictoriam magis quam clementiam praedicandam grauate etiam apud animum tuum male pereunt inuitus pugnasti qui tam facile uincebas iamdudum quippe praeuideras hominem non imperando habilem non tantae maiestatis capacem quod magnitudo male crediti muneris extra animi angustias effluebat quod qui tueri nequeunt ubi sub tanto onere fortunae infirmitas lapsa est faciunt licentiam de potestate quid ego referam infelicium indignissimas caedes quid inexpletos libidinum pastus quid miseras patrimoniorum direptiones sileantur haec sane non tantum ne sopitam malorum memoriam oratio mea suscitet sed ne sanctissimas principis laudes dum aliena uitia depromimus sermo talis incestet incrementum quidem adeptae felicitatis est malorum commemorata depulsio uerum ut in segetibus etiamsi multa quae humum obsederant industria reuellenda sunt laborem tamen purgati soli nesciunt qui fructus editos intuentur sic constantini laudibus satis est dum efflorescentia bona cernimus ne mala excisa reputemus ix ix ferebas tamen imperator ferebas illum in tantis malis ludentem et cum omnia tu scires uota hominum conniuendo patiendo fatigabas qui ne sic quidem iniuste arma caperes etsi nondum ab homine lacessitus iam tamen uitiorum eius inimicus sed quod erat consentaneum clementiae tuae experiebaris remedia molliora ut quod leniri quam resecari malles mitior medicina sanaret quin extorques animo tuo et conueniendi studium et concordiae uoluntatem si concordiam quam ueniam appellari fas est cum qui potest uincere optat ignoscere et non dubito quin hanc rationem coelestis prudentia tua duxerit quod coniunctione sua flagrantissimas hominis cupiditates uel extingueret penitus uel modice temperaret nulla quippe est libido tam uecors quam non capiat cum in consortium temperantia uenerit deiicit oculos deformis ignauia ubi ei pulchritudo uirtutis obiecta est tergiuersari atque haerere petulantiam uideas grauitate modestia et decore confusam ut appareat te imperator optime concordia imperanda non illi impunitatem uexandae urbis daturum sed leniorem petiisse uictoriam cum malles uitia eius quam arma superare x x sed profecto nulla ui possunt coire quae naturali diuortio dissident nec ulla tam fidelis est copula quae in diuersum tendentia nexu suo teneat perpendit scilicet secum excellens prudentia tua eique semper pietas applicata omnes concordiae commoditates illam esse fundamentum ac radicem otii bonorum ciuilium seminarium quietis publicae segetem et almam pacis altricem sed o quam aeger est ad honestatem recursus his qui iam gradum ex nequitia protulerunt uocas ad societatem appetitum tuum refugit aduersatur horrescit nihil sibi putat tecum commune quia nihil simile est iam certe quiescere uirtuti integrum non est nam bellum animo gerere armis abstinentem non concordiae ratio est sed ignaua dissensio xi xi licet non sit in his ratio desideranda qui semel de uia praecipites ire coeperunt mirari tamen nequeo cum id delatum non amplexus sit quod impudens esset si auderet optare utrum urbis funestam illam lacerationem lente ac remisse te laturum putauit sed natura affert ut iniuriae eius quem diligas etiam si re ipsa graues sunt fiant tamen amore grauiores an credidit conserenda manu non inferiorem hoc uero quam opinari non potuerit exitus docuit cum signis tam saepe collatis nihil unquam fuerit quod aut spes aucuparetur aut fortuna promitteret dolis credo existimauit decipi posse sed non uirtus tua de congressione quam prudentia est de fraude securior quis enim ad praesentiendum sagacior quis uigilantior ad uidendum quis contemplatur praesentia acrius uentura prolixius ambigua certius captiosa felicius non hinc tecum linceus ille certaret qui ut poetae ferunt parietum septa et arborum truncos uisu facile traiiciebat aut etiam ille quem eadem uetustas locuta est cum in siciliensi specula constitisset conspicari solitum naues quae africae portum subirent cum prospectum hominis non aer offusus quem crassiorem exhalatio maris faceret non tantum disiunctarum regionum longinquitas impediret xii xii cum spes omnis frigere debuerit et uoluntas pacificandi alienata sit quis dubitet diuinitus armis tuis deditum cum eo dementiae processerit ut ultro etiam lacesseret quem ambire deberet o quam acres habes dolorum aculeos contumelia quam imponit inferior ecce enim proh dolor uerba uix suppetunt uenerandarum imaginum acerba deiectio et diuini uultus litura deformis o manus impiae o truces oculi ita non caligastis in quo lumen mundi obscurabatis meritas ipsi tenebras non imbibistis commouere tandem conscia uirtus nec permittas hoc furori cui de te aliud non licebat sed quid tandem assequeris caeca dementia aboleri hic uultus non potest uniuersorum pectoribus infixus est nec commendatione cerae aut pigmentorum fucis retinet sed desiderio efflorescit animorum una demum constantini obliuio est humani generis occasus nunc uero commendabiliorem iniuria tua faciet patientiam eius auidius expetent quem pictura non reddit flagrantiora sunt animorum desideria cum oculorum solatia perdiderunt xiii xiii nihil profecto grauius nihil miserius roma doluisti quamuis recondita alte magis gemeres et ingestos quotidie luctus callo quodam obduratae patientiae sustineres confessus est se inconsultior dolor nec timuit deprehendi et male clausi signa moeroris per uultus indices exierunt hoc enim roma tot uulneribus saucia uindicari uolebas cum tamen praestantissimus princeps iniuriae suae negligens ulcisci tuas mallet ita ambo benigni ratiocinatores officiorum paria fecistis tu uoto quo solo ualebas ille amore pariter et facultate ut tantum bonorum tibi tribueret quantum te sibi uelle recognosceret pugnasti igitur imperator coactus quidem sed hoc maxime uictoriam meruisti quia non desiderabas optasti pacem sed ignosce si plus omnium uota ualuerunt nec illa solita obsecundare coeptis tuis diuinitas in hoc refragata est sed aliquid ex sententia tua non cedit ut plus pro meritis iniret negata est concordia cui erat parata uictoria xiu xiu in ore denique est omnium galliarum exercitus uisos qui se diuinitus missos prae se ferebant et quamuis coelestia sub oculos hominum uenire non soleant quod crassam et caligantem aciem simplex et inconcreta substantia naturae tenuis eludat illi tamen auxiliatores tui aspici audirique patientes ubi meritum tuum testificati sunt mortalis uisus contagium refugerunt sed quaenam illa fuisse dicitur species qui uigor corporum quae amplitudo membrorum quae alacritas uoluntatum flagrabant uerendum nescio quid umbone corusci et coelestium armorum lux terribilis ardebat tales enim uenerant ut tui crederentur haec ipsorum sermocinatio hoc inter audientes ferebant constantinum petimus constantino imus auxilio habent profecto et diuina iactantiam et coelestia quoque tangit ambitio illi coelo lapsi illi diuinitus missi gloriabantur quod tibi militabant ducebat hos credo constantius pater qui terrarum triumphis altiori tibi cesserat diuinas expeditiones iam diuus agitabat magnus hic quoque pietatis tuae fructus quod quamuis particeps coeli ampliorem se fieri gratia tua senserit et cuius munera in alios influere iam possent in eum ipsum tua munera redundarint xu xu cedat tibi non recentium saeculorum modo sed totius memoriae uetustas quamuis illa recti appetens et nullo unquam deprauata in officio glorietur penes se sanctitatis famam stetisse sed nec leguntur praeconia hominum ubi quaeruntur iudicia diuina illi igitur ueteres laudati uitae moderatores qui refrenandis cupiditatibus restricte compteque uixerunt quorum omnis aetas armis conterebatur quando tantam in praelio diuinam opem pro merito integritatis habuerunt ut qui longe a uirtutibus tuis distant in proximo saltem iustitiae gradu reponantur romano quodam in bello ferunt duos cum equis iuuenes spectatos forma pariter ac uiribus quia in dimicando praeter caeteros insignes fuissent iussu imperatoris ad remunerandam industriam requisitos ubi nulli inueniebantur fides habita est diuinos fuisse quod cum laborem sedulo communicauissent laboris pretium respuissent equidem historiae non inuitus assentior neque enim in hoc ueri interpolatrix tenenda quae se non uanam antiquitatis nuntiam pollicetur sed tamen illi qui hoc annalium monumentis illigauerunt uerebantur ne apud posteros miraculi fides claudicaret estote o grauissimi auctores de scriptorum religione securi credimus facta qui maiora nunc sensimus magnitudo principis nostri gestis ueterum fidem conciliat sed miraculum detrahit pro auxilii copia negotiorum ratio metienda est duo quondam iuuenes sed nunc exercitus uisi hoc certe uberius nec infirmius ueritate stat argumento duplici fides nixa sic constantinus iuuari meruit sic debuit roma seruari xui xui magnum hoc imperator maxime sed de tua pietate non mirum adesse tibi in omnibus summam illam maiestatem quae te circumflexa tueatur coniectura mentium tenebamus etsi nondum ad fidem patebat oculorum etenim cum mens tua mortali contagione secreta pura omnis funditus sincera ubique se promerendo deo praestet cum gloria tua humanum modum supergressa sit quis est hominum quin opitulari tibi deum credat cum id et uita mereatur et rerum magnitudo testetur parumper igitur ab instituto cursu non ingrato diuerticulo recedamus tenebo hunc orationis modum ut nec inhumane de caeteris muta sit nec odiose de instantibus obloquatur tu imperator optime inito principatu adhuc aeui immaturus sed iam maturus imperio ostendisti cursum aetatis non expectandum in festinatione uirtutis tu exinde domi militiaeque iuxta bonus nusquam gradum extulisti quin ubique te gloria quasi umbra comitata sit tu ferocissimis regibus ascarico et comite suo captis tanta laude res bellicas auspicatus es ut iam inauditae magnitudinis obsidem teneremus ut herculem ferunt tenerum adhuc atque lactentem duos angues manu elisisse ut iam infantulo indoles futuri roboris immicaret sic tu imperator in ipsis imperii tui cunabulis quasi geminos dracones necares per saeuissimorum regum famosa supplicia ludebas xuii xuii franci ipsi praeter caeteros truces quorum uis cum ad bella efferuesceret ultra ipsum oceanum aestu furoris euecta hispaniarum etiam oras armis infestas habebat ii igitur sub armis tuis ita conciderunt ut deleri funditus possent nisi diuino instinctu quo regis omnia quos ipse afflixeras conficiendos filio reseruasses quamquam ad gloriam uestram foecunda malis suis natio ita raptim adoleuit robusteque recreata est ut fortissimo caesari primitias ingentis uictoriae daret cum memoria acceptae cladis non infracta sed asperata pugnaret differamus parumper italicas expeditiones quibus segusiensium ciuitatem quae superatis alpibus italiae claustrum obiicit cum ui et uirtute uelut ianuam belli refregisses inde per obiectas acies per exercitus obuios usque ad romana moenia inoffensus uictoriarum impetus percucurrit xuiii xuiii quid memorem bructeros quid chamauos quid cheruscos uangionas alamannos tubantes bellicum strepunt nomina et immanitas barbariae in ipsis uocabulis adhibet horrorem hi omnes sigillatim dein pariter armati conspiratione foederatae societatis exarserant tu tamen imperator cum tantam belli molem uideres nihil magis timuisti quam ne timereris adis barbaros et dissimulato principis habitu quam proxime poteras cum duobus accedis nunquam est excelsior principatus quam cum se publico submittit officio facis uerba spem illorum agitas et uersas credulitatem negas te esse praesentem o uere caeca barbaria quae in illo uultu signa principis non uideris quem nec sic quidem senseris cum intra iactum teli securus sui staret constantinum esse qui hoc poterat non timere dubitare quidquam potes per omnia subnixum deo uadere inuictos ducis et solus timeris tot regna tot populi et tantarum nationum congregatio indignam se uiribus tuis putat quem credit absentem tibi tamen incrementum laudis ex multiplicatione terroris est magnificentius congregata obteris quae scrupulosius dispersa sequereris innumerae simul gentes ad bellum coactae sed uno impetu tuo fusae dum collatiuam uim comparant compendiosam uictoriam praestiterunt xix xix uno hoc bello si debitis laudibus immorari uacaret dies integer conderetur nunc ita omnia praeteruolans cecidit oratio ut uictoriarum tuarum non summam euolueret sed ornamenta monstraret his rebus semper e re publica gestis tanta ui tantoque successu ut nunquam uirtus tua intremuerit prudentia haeserit felicitas claudicarit satis ut opinor probatum est perpetuam in te benignae maiestatis opem fluere ut coelestes exercitus tui non tunc primo missi sed tum demum intellecti esse uideantur talis igitur ad liberandam italiam et tam tutus accedis ut cum res bellica caecos habeat euentus in te tamen dimicandi uoluntatem pro uictoriae pignore teneres etsi abessent auxilia diuina aderat enim robustus et florens plenus uirium animi plenus exercitus laetus armis et militiae munia exequens studio magis quam necessitate quippe cui stipendia sunt pauciora quam praelia cum dico praelia significo uictorias praeterea tam amans tui quam tibi carus ignosce enim superba uirtus quantumuis fiduciae et spiritus capias amor principis facit militem fortiorem xx xx antiqua admodum res est quam proferam sed non indigna memoratu illirii quondam despicientes eropi regis infantiam macedones bello lacesserunt et prima quidem congressio secundum illos fuit uerum macedones cum bellum reficerent regem suum in cunis ad aciem detulerunt cum illos ira hos miseratio illos signorum cantus hos pueri uagitus accenderet mutata est ratio certaminis uicerunt qui amore pugnabant quanto igitur est amor fidelior accepti beneficii memoria quam praesumptione futuri quod illic percepta res iuuat hic expectata blanditur tanto tui animosius dimicauerunt qui non puero spem gratiae munerabatur sed principi post natos homines benignissimo meriti debitum rependebant xxi xxi primam igitur segusiensium ciuitatem quam primam iter dederat uictoria facilis amplexa est quae resistendi pertinacia ita in se imperatoris uim conuertit ut pietatem tamen non alienauerit nam cum introitus ui manu quaereretur et portarum inflammatio ignem late distulisset cuius facilis per adiuncta contagio partu pestifero ualescebat maxima benignissimi imperatoris fuit cura non modo ut incendium non adiutum senesceret sed oppressum emori posset et longe operosior clementia quam fortitudo eius perspecta est cum plus in conseruanda urbe quam in capienda fuerat laboris oriretur itaque digrediens sic cupidam sui fecit ut eam ad omne obsequium non uictoriae metus componeret sed admiratio lenitatis xxii xxii optima aiunt esse remedia quae ad usum corrigendi nostri ex aliena calamitate nascuntur uerum animus prauitate uelut morbo impeditus dilectum boni non habet ecce iam apud taurinos uenientem pugna grauior expectat nec segusiensium uastitas monet ut sibi caueant nec cogitant quod cum principe res futura sit quod neque uis eius resistendi spem faciat nec mansuetudo rationem campum late iacentem tantus miles oppleuerat ut non improbaret fiduciam qui instructos uideret quae enim illa fuisse dicitur species quam atrox uisu quam formidolosa operimento ferri equi atque homines pariter obsepti clibanariis in exercitu nomen est superne omnibus tectis equorum pectoribus demissa lorica et crurum tenus pendens sine impedimento gressus a noxa uulneris uindicabat xxiii xxiii te tamen imperator non terruit nec quod tanto numero duplicabat armatura terrorem nec quod uim armis numerus addebat certum est enim pro negotii modo animosam esse uirtutem quod ex se rerum captum suum temperat in paruis prope ad securitatem remissa in mediocribus modice intensior ubi magna uenerunt iuxta magnitudinem exantlandi operis erigitur illa armorum ostentatio et operti ferro exercitus qui imbelles oculos uulnerassent inuictas mentes incitauerunt quod imbutus imperatoris exemplo totis animis eius miles ardescit cum inuenit hostem quem uinci deceret cataphractos equites in quibus maximum steterat pugnae robur ipse tibi sumis his disciplina pugnandi est cum aciem arietauerint seruent impressionis tenorem et immunes uulnerum quidquid oppositum sine haesitatione perrumpant xxiu xxiu sed tu imperator prudentissime qui omnes bellandi uias nosses opem ex ingenio reperisti quod tutissimum est eludere quod est difficillimum sustinere diducta acie in irreuocabilem impetum hostes effundis dein quos ludificandos receperas reductis agminibus includis nihil proderat contra tendere cum ex industria tui cederent flexum ad insequendum ferreus rigor non dabat ita nostri proditos sibi clauis adoriuntur quae grauibus ferratisque nodis hostem uulneri non patentem caedendo defatigabant ac maxime capitibus afflictatae quos ictu perturbauerant ruere cogebant tunc ire praecipites labi reclines semineces uacillare aut moribundi sedilibus attineri permixta equorum clade impliciti iacere qui reperto sauciandi loco passim equitem effreni dolore fundebant ad unum interfectis omnibus tuis integris horrorem armorum ad miraculum uictoriae transtulerunt quod qui inuulnerabiles habebantur sine tuorum uulneribus interissent antoninus imperator in toga praestans et non iners nec futilis bello cum aduersum parthos armis experiretur uisis cataphractis adeo totus in metum uenit ut ultro ad regem conciliatrices pacis litteras daret quas cum rex immodicus animi respuisset insolentia quidem barbari debellata est sed patefactum est in his armis tantam inesse uiolentiam ut et uincendus fideret et superaturus timeret xxu xxu quid ego referam post tantam et tam grauem pugnam quod apud brixiam magnus quidem et acer equitatus esset fuga quam uisu astutior et primo impetu tuo pulsus ueronam usque contendit ad praesidia maiora neque id dedecori fuit quod excusati fugiunt qui tibi cedunt contingat quinimo timiditati miserae res ostentanda fuga quae habuerit dignitatem ipsa autem uerona freta immanibus copiis quas in unum aduentus tui formido conduxerat cum multorum iam clades accepisset facta est parumper metu cautior non ratione felicior muris se ab impetu uindicat aderat quidem ruricius experientissimus belli et tirannicorum ducum columen per tota admodum moenia magna uis hominum et apud brixiam plerique iam fracti ut in corpore cum aliqua pars aegra est ualetudo omnis contaminari solet sic illius multitudinis portio malo affecta totum exercitum timoris contagio dissiparat quam faciles lapsus infirmitas haberet cum eam intempestiua mouit audacia cum saepe alias tum maxime in illa obsidione perspectum est clausi impetum faciunt et qui se aliquamdiu latendo a morte defenderant facta pugnandi copia poenas eruptionis temerariae pependerunt idemque ruricius magna suorum clade reiectus in moenia spe iam lassa sed adhuc mente uesana cum se ueronam proripuisset nouos eodem egit exercitus et praecipitante iam die bellum non detrectauit pugnae auidior quam salutis sed eum exitus magis quam merita fefellerunt nam furorem mors domuit quem non potuerat nec considerati ratio nec uicti formido sanare xxui xxui o nox illa aeternis saeculis monumentisque mandanda cum spissis tenebris congressus fortunae totum liceret tu tamen imperator non intutior tempore quam deo tectior saeuissimo hosti multus instares et libertate caedis exultans donum noctis duceres quod pugnantem nemo seruaret per infestas acies interritus uadis densissima quaeque perrumpis deiicis proteris mortis decus perdunt quos ignoratus affligis nisi quod te ipsa uis tua cogit agnosci nihil enim te permouent tubarum fractae uoces horrendus militum clamor permissa casibus uulnera illisi cominus gladii cadentium graues gemitus arma late strepentia et in unum quemdam sonitum diuersi fragoris acta confusio quod haec omnia aut uirtus negligit aut ira non sentit nox ipsa iustissima bellantibus causa terroris uehementiorem te agendis stragibus fecerat quod solum enim uirtutis tuae impedimentum est miserationem tenebrae non habent ut intelligi liceat quantum illo in bello uis tua perfecerit pietate non retenta et maiestate secura praelio uix multa nocte confecto fessus caedibus anhelus ex bello cruore oblitus sed hostili ad ob idionis uigilias recurrebas o fortuna o praepotens roma quam tu unquam gratiam pro tantis his laboribus referes nisi quod indulgentissimus princeps tanquam hoc ipsum tibi debeat eo cariorem habet quo maiore labore seruauit xxuii xxuii et quoniam me ad urbis commemorationem fors quaedam intulit non rerum ordo deduxit neque reuocare inde orationem fas est quo iamdudum contenta ueniebat praetereo te aquileia te mutina caeterasque regiones quibus propter insecutas incredibilium bonorum commoditates gratissima fuit ipsius oppugnationis iniuria senserunt enim translatis ad fortissimum principem fortunarum suarum gubernaculis quam facile omnia ad salubrem cursum redirent quae ita deferebantur ut mox aut malorum omnium scopulis illiderentur aut miseriarum uadis adhaerescerent praetereo inquam et haec et alia complura quorum est et sigillatim onerosa moles et omnium simul aceruus onerosior nam quae diducta ferre nequeas his congregatis subire spei importunioris est quam fiduciae promptioris recuperata igitur italia hic primus fuit liberandae urbis gradus et ad uictoriam facilis ascensus quod illum semper exedendae urbis uisceribus inhaerentem ex assuetis latebris uis diuinitatis excussit in quo quidem tantum momenti fuit ad perficiendae rei facilitatem ut non tam gloriandum sit uirtuti tuae praestantissime imperator quod eum uiceris quam gratulandum felicitati quod ad pugnam potueris euocare xxuiii xxuiii non enim casu non fiducia factum putemus ut ultro etiam exercitum educeret aduersum eum cuius aduentus stridorem ipsum perhorresceret nisi animum iam metu deuium infestior deus et pereundi maturitas perpulisset quod ipsa ratio disponendi exercitus docuit illum mente perdita implicatoque consilio cum eum pugnae locum caperet ut interclusa fuga moriendi necessitatem imponeret cum spem uictoriae non haberet quod quidem imperatori nostro optandum largiter fuit qui hoc uno maxime offenditur si certamen lubricum faciat spes prompta fugiendi relaxauerit acies aut frons impulsa titubauerit fiducia manuum ad pedes migrat non amas imperator bella nisi feruentem hostem in gradu suo praecisa fuga teneat ut aut ferro concidat aut miseratione seruetur apud tiberim igitur suos instruxit sic ripae locatos ut ultimorum uestigia praesagio quodam euenturae cladis unda fatalis allueret ita uero multitudine suppeditante ut ultra quam uisus agi posset extenta acies pertineret non quo frons imbecilla tractu inualido duceretur sed tanta subsidiorum atque ordinum confirmatione ut acies non porrectior quam robustior murum utrinque praeberet quod eam nec constipatio contraxisset nec longitudo tenuaret xxix xxix praetermittam hoc loco constantine maxime disponendi militis tui miram incredibilemque rationem hoc enim persequi uellem quem tenuisset locum coelestis exercitus dicam quanquam non illos arbitror stetisse nisi tecum difficillimam enim pugnae partem tibi diligis et tanquam pro fortunae gradu modus uirtutum debeatur ita inter tuos non uis principatu magis excellere quam labore cumulatissimum quidem principis munus est si manu cesset non cessasse consilio sed tu non segnior gerere quam iubere simul exercitus tuos monitu regis opere iuuas incendis exemplo quod hic etiam facis promptius quam in caeteris praeliis quod in praesenti erat tam ampla pugnae merces quam pugnator illustris et statim roma uictoris cuius rei cum imaginem coepi dicturus horresco inuadis primus aciem solus irrumpis obumbrant euntem telorum irriti iactus sonat ictibus umbo securus hos quos trabalis hasta deiicit insultans ferus proterit fulget nobilis galea et corusca luce gemmarum diuinum uerticem monstrat auro clipeus auro arma collucent o quantam uim possides uirtus quae in hoc habitu plus terroris praeferas quam decoris secuti hunc ardorem fortissimi milites et dignos se ductu eius imperioque testati sic uiritim laborauerunt quasi summa res singulorum manu niteretur xxx xxx non commemorabo hic tectas continuis stragibus ripas non oppletum aceruis corporum tiberim et inter congestas alte cadauerum moles aegro nixu ac uix eluctantibus gurgitibus exeuntem quodque illum ipsum tirannum non mors uirilis sed fuga turpis prodidit et dignum ignauiae et saeuitiae exitu fluctus sanguinei necauerum perstringi haec satis est quod et pridie prolixius mihi dicta sunt neque pro dignitate exequi copia est et ne pugna raptim gesta diutius narrata quam confecta uideatur o si nunc mihi facultas daretur sermonis pro rerum dignitate figurandi adhiberem omnes flosculos et abuterer exquisito quodam lepore ac uenustate dicendi iam strepitus martii iam tubarum sonores festiuis uocibus resultanti fauore mutantur dicendus in urbem ingressus est imperatoris et in exprimendo senatus populique romani maximo gaudio ingrata nisi et ipsa lasciuiat oratio nullus post urbem conditam dies romano illuxit imperio cuius tam effusa tamque insignis gratulatio aut fuerit aut esse debuerit nulli tam laeti triumphi quos annalium uetustas consecratos in litteris habet xxxi xxxi non agebantur quidem ante currum uincti duces sed incedebat tandem soluta nobilitas non coniecti in carcerem barbari sed educti e carcere consulares non captiui alienigenae introitum illum honestauerunt sed roma iam libera nihil ex hostico accepit sed seipsam recuperauit nec praeda auctior facta est sed esse praeda desiuit et quo nihil adiici ad gloriae magnitudinem maius potest imperium recepit quae seruitium sustinebat duci sane omnibus uidebantur subacta uitiorum agmina quae urbem grauiter obsederant scelus domitum uicta perfidia diffidens sibi audacia et importunitas catenata furor uinctus et cruenta crudelitas inani terrore frendebant superbia atque arrogantia debellatae luxuries coercita et libido constricta nexu ferreo tenebantur sequebatur hunc comitatum suum tiranni ipsius teterrimum caput ac si qua referentibus fides est suberat adhuc saeuitia et horrendae frontis minas mors ipsa non uicerat iniiciebantur uulgo contumeliosissimae uoces nam et ludibriis oppressoris sui auspicari libertatem iuuabat et mira cum uoluptate conceptus e uita terror insultatione interitus obterebatur xxxii xxxii quis triumphus illustrior quae species pulchrior quae pompa felicior dicam itaque imperator quo uno satis mihi uideor diuinam gloriam tuam significaturus quot in illo turpitudinum notas extinxeras tot in te laudum infulae refulserunt fraudari indulgentissimus princeps ea gratia neminem uoluit quominus omnia quo odium eius peruaserat spectaculum tirannici funeris expiaret ubique iam quidem laetitiam gestae rei diffuderat fama uelox et ad celeritatem nuntii pennata uictoria insequebatur tamen uberiore cum gaudio ipsius rei fructus quod ad animum languidius accedunt quae aurium uia manant quam quae oculis hauriuntur itaque tanti per italiam concursus hominum excitabantur tantae ex oppidis effusiones ut facile anteacti terroris testificatio in praesenti exultatione luceret pari studio missum eiusdem tiranni ad permulcendam africam caput ut quam maxime uiuus afflixerat laceratus expleret et nondum satis tempestiuo mari affuerunt tamen nauigantibus felices aurae et fluctus secundi beatissimamque uictoriam ipsa etiam elementa iuuerunt caput in quo titulus tantae laudis circumferebatur reddidit tiberis prosecuti sunt uenti maria seruarunt quonam modo te potens africa quanto laetitiae fremitu quam insolenti uoluptate iactasti nihil quippe est immoderatius quam post longam tristitiam repens gaudium impetu suo feruet nec ut primum liberum continuo defaecatum statim purum est nam ut fistulae cum diu interceptae sunt exitu dato quo largiores eo crassiores aquas euomunt sic uota hominum metu interclusa turbide aliquid egerunt cum cumulata eruperunt xxxiii xxxiii hae uictoriarum gratulationes nec minus uberes fructus reliquarum uirtutum fuerunt implicatam quidem atque obsitam urbem grauissimis malis euoluerunt indefessa uis atque eximia fortitudo sed quantum boni prudentia excogitauit benignitas et clementia contulerunt quorum quid magis iuuerit difficilis aestimatio est nam et calamitate obsessis finis est uoti miseria liberari et mox uacuitas miseriarum parum grata est nisi laetitia consequatur ita pro se quaeque officiis suis functae fortitudo et liberalitas imperatoris cumulatissimum urbis beatitudinem exhaurienda et congerendis commodis reddiderunt facilior quidem et multo procliuior laedendi quam commodandi semper est uia uulnerare integrum quam sauciato mederi dissipare rapta quam diuulsa componere cessit tamen rerum haec conditio principi nostro nam quidquid mali sexennio toto dominatio feralis inflixerat bimestris fere cura sanauit sanauit dico redintegratio status pristini permulcendo dolori satis est non et arcessendae gratulationi nec amplius postules quam ut eum sui non poeniteat qui solitario modo id egit ut recuperatis quae amiserat non doleret non etiam ut nouorum adoptione gauderet praetereo priuatim reddita omnibus patrimonia quos illa monstrosa labes extorres domo fecerat praetereo inquam quia uix sufficit oratio facta publicitus explicare quanquam cum ex singulis sit coagmentata respublica et quidquid in eam confertur ad omnes proportione permanat et uicissim necesse est quod sigillatim omnes adipiscuntur in commune reipublicae redundare xxxiu xxxiu iam illa uix audeo de tanto principe commemorare quod nullam matronarum cui forma emendatior fuerit boni sui piguit cum sub abstinentissimo imperatore species luculenta non incitatrix licentiae esset sed pudoris ornatrix quae sine dubio magna seu potius diuina laudatio saepe et in ipsis etiam philosophis non tam re exhibita quam disputatione iactata sed remittamus hoc principi nostro qui ita temperantiam ingenerare omnibus cupit ut eam non ad uirtutum suarum decus adscribendam sed ad naturae ipsius honestatem referendam arbitretur quid faciles aditus quid aures patientissimas quid benigna responsa quid uultum ipsum augusti decoris grauitate hilaritate permixta uenerandum quiddam et amabile renidentem quis digne exequi possit quarum rerum miraculo sic omnes deuinciebantur ut non tam omnes dolerent quod illum tirannum ita diu tulerant quam quod tali principe tam sero fruerentur xxxu xxxu longum est ex illo percensere beneficia principis quae in orbem sine modo redeuntia contexta eius benignitate fulserunt ita infinita numero commodis magna ut nunquam obliuione gratiam obductura sit uel multitudo omnium uel utilitas singulorum sensisti roma tandem arcem te omnium gentium et terrarum esse reginam cum ex omnibus prouinciis optimates uiros curiae tuae pigneraueris ut senatus dignitas non nomine quam re esset illustrior cum ex totius orbis flore constaret populi uero romani uis illa et magnitudo uenerabilis ad imaginem antiquitatis relata non licentia effraenis exultat non abiecta languide iacet sed sic assiduis diuini principis monitis temperata est ut cum ad nutum eius flexibilis et tenera ducatur morigeram se non terrori eius praebeat sed benignitati placidam quippe rerum quietem et profundum urbi otium gentes perdomitae condiderunt uacat remissioribus animis delectamenta pacis adhibere celeberrima quaeque urbis nouis operibus enitescunt nec obsoleta modo per uetustatem rediuiuo cultu insigniuntur sed illa ipsa quae antehac magnificentissima putabantur nunc auri luce fulgentia indecoram maiorum parcimoniam prodiderunt circo ipsi maximo sublimes porticus et rutilantes auro columnae tantum inusitati ornatus dederunt ut illo non minus cupide conueniatur loci gratia quam spectaculi uoluptate xxxui xxxui tantorum roma compos bonorum quae quidem ei sunt cum toto orbe communia haurit in super ingentis spei fructum quem propositum sibi ex caesaribus nobilissimis habet eorumque fratribus quorum iam nomina ipsa ueneramur etsi uota nostra interim proferuntur nec lacedaemoniis magis licuerit hoc instituto rempublicam tueri suam cum regem nisi ex stirpe herculis non haberent tuos constantine maxime tuos liberos ac deinceps nepotes tecum optat ut tanto a pluribus petantur quanto ad maiora nascuntur declarant ecce rationem cupiditatemque uotorum facta crispi caesarum maximi in quo uelox uirtus aetatis mora non retardata pueriles annos gloriis triumphalibus occupauit cuius ita iam uberes scatent laudes ut plenae possent uideri nisi coepisse et patrem cogitaremus qui quidem nunc nobilissimus caesar uenerandi patris fratrum suorumque omnium fruitur aspectu seque fruendum omnibus praebet cruda adhuc hieme iter gelu intractabile immensum spatio niuibus infestum incredibili celeritate confecit ut intelligamus alacritatibus nihil asperum qui ipsam quam a suis petebat tam laboriosam instituerit uoluntatem xxxuii xxxuii quae tuum constantine maxime mite pectus inundauit gratulatio cui tanto interuallo uidere filium licuit et uidere uictorem narrauit utique exhausta bella et hoc ad suam gratiam non ad sui ostentationem qualis excipiendo hoste quam resistenti uehemens quam facilis supplicanti audiuit haec frater intentus et puerilem animum spes laeta et blanda gaudia titillarunt cumque miraretur fratrem etiam sibi fauit quod ex annis eius quam proximus tantae gloriae esset agnouit nunc te constantine maxime omnes rogamus cum praesentem laudaueris cum iam reipublicae flagitanti cum gallis desiderantibus reddes iterum atque iterum moneas reuertentem neque enim persuaderi facile potest ut si quando armis uestris contusa barbaria aliquid tamen mouerit sit ille animo sit consilio tui similis temperet modo dextrae manui parcat et sit aliquid quaesumus in quo te iterum nolit imitari te uero constantine caesar incrementum maximum boni publici quibus uotis amplectitur romana felicitas quae de te tantum expectat quantum nomine polliceris et licet aetas adhuc reuocet ab imitatione uirtutis paternae iam tamen ad pietatem eius natura deducit iam maturato studio litteris habilis iam felix dextera fructuosa subscriptione laetatur delegat multa indulgentissimus parens et quae per te concedit referri ad gratiam tuam mauult xxxuiii xxxuiii quid igitur his temporibus fortunatius cum beneficio constantini maximi qui tam mature nobis caesares dedit utamur maximis eorum commodis et integra aetas supersit nihil imminuitur et plurimum sumitur ut cum res largiter suppetat spes tamen illibata permaneat quinquenniis igitur feliciter inchoatis decennia caesarum nobilissimorum ultra posteros nostros extendenda quam impense rogare et orare nos conueniat ipsis bonis temporum et reipublicae utilitatibus admonemur iacet in latere galliarum aut in sinu tuo fusa barbaria persae ipsi potens natio et post romanam magnitudinem in terris secunda amicitiam tuam constantine maxime non minus trepide quam amabiliter petiuerunt nulla in terris tam ferox natio est quae te non metuat aut diligat omnia foris placita domi prospera annonae ubertate fructuum copia exornatae mirandum in modum ac prope de integro conditae ciuitates nouae leges regendis moribus et frangendis uitiis constitutae ueterum calumniosae ambages recisae captandae simplicitatis laqueos perdiderunt pudor tutus munita coniugia securae facultates ambitione sui gaudent nec aliquis habendi quam plurimum metus sed in tanta bonorum affluentia magna uerecundia non habendi hic denique status rerum est ut obtinendae potius felicitatis uotum geramus quam augendae cupiditatis unum modo est quo fieri posset roma felicior maximum quidem sed tamen solum ut constantinum conseruatorem suum ut beatissimos caesares uideat ut fruendi copiam pro desiderii modo capiat ut uos alacris excipiat et cum reipublicae ratio digredi fecerit receptura dimittat panegiricus iste ut legenti statim liquet in celebritate nuptiarum constantini et faustae maximiani filiae pronuntiatus est anno christi cum maximianus e lucaniae seccessu ad resumendum quod aegre dimiserat imperium et struendas constantino insidias treueros ubi is erat accessisset ibique faustam coniugem simul cum augusti nomine acciperet auctor incertus est hunc aeduum fuisse putat sigonius sed quo argumento nitatur haud apparet in exordio cum pro more celebrandae sint oratione constantini iam augusti cum fausta maximiani filia nuptiae tum praecipue totius reipublicae nomine id a se fieri dicit oportere qui hac praesenti laetitia perfruatur distributio uidetur esse i de constantini ii de maximiani laudibus n i pars quid maximianum mouerit ut hunc iam iure adoptionis nepotem maiestatis ordine filium etiam generum esse uellet nimirum quod patrem constantium non specie modo sed continentia fortitudine iustitia prudentia repraesentaret n huius comparationis singula capita persequitur n quod caesaris appellatione contentus expectare maluisset ut ab eodem quo pater suus declararetur augustus n quod iam dudum hunc sibi generum destinasset cum in aquileiensi palatio tabulam exhiberi iusserat in qua fausta constantino adhuc puero galeam offerebat n ii pars transit ad maximianum quem laudat quod gallias pacarit quod romana signa trans rhenum barbaris gentibus intulerit quod in mauritania quinquegentanas nationes domuerit quod post tot tantasque uictorias romae triumpharit n ingeniose conqueritur quod reipublicae curam ad tempus deposuerit n in fine compellat utrumque imperatorem ex quorum noua affinitate nihil non sperandum dicit sic enim fundandum deinceps imperium uirtute iuuenis et maturitate senioris n conuertit orationem ad constantium coelo fruentem quo adempto adhuc supersit et maximiano filius nec constantino pater desit denique multam sobolem constantino precatur n i i dixerint licet plurimi multique dicturi sint ea quibus omnia facta uestra summarumque uirtutum merita laudantur sacratissimi principes maximiane uelis nolis semper auguste et constantine oriens imperator mihi tamen certum est ea praecipue isto sermone complecti quae sunt huius propria laetitiae qua tibi caesari additum nomen imperii et istarum coelestium nuptiarum festa celebrantur caetera enim in rempublicam beneficia uestra possunt multis occasionibus diuersorum temporum praedicari huic uoto propria nunc debetur oratio quod semel factum futurum est sempiternum equidem scio gaudentium studia nunc ita toto orbe florescere quacumque fama ultra naturam qua fingitur discursus uolucres mutuata et plus quam mille uocibus sonora percrebuit ut omnium nationum gratulationibus consecretur quid enim rebus humanis contingere potuit aut nobilius ad gloriam aut certius ad salutem quam quod pristinae uestrae concordiae perpetuaeque pietati hoc quoque pignus accessit summorum nominum arctissima coniunctione uenerabile ut imperatori filiam collocauerit imperator sed tamen nos oportet omnes homines exultatione superare qui hoc tantum reipublicae bonum praesentes intuemur et ipsa uultuum uestrorum contemplatione sentimus ita conuenisse uos ita non dexteras tantum sed etiam omnes sensus uestros mentesque iunxisse ut si fieri possit transire inuicem in pectora uestra cupiatis ii ii quid enim aut tu carius dare aut tu carius accipere potuisti cum hac affinitate uestra et tibi maximiane per generum iuuenta renouata sit et tibi constantine per socerum nomen imperatoris accreuerit maximas itaque uobis aeterni principes publico nomine gratias agimus quod suscipiendis liberis optandisque nepotibus seriem uestri generis prorogando omnibus in futurum saeculis prouidetis ut romana res olim diuersis regentium moribus fatisque iactata tandem perpetuis domus uestrae radicibus coalescat tamque sit immortale illius imperium quam sempiterna soboles imperatorum haec est uera pietas haec uoluptas conseruandi generis humani exemplum dare gentibus ad matrimonia studiosius expetenda et liberos educandos ut substituendis successionibus singulorum nihil obsit unumquemque esse mortalem cum immortalis sit posteritate respublica quare si leges hae quae mulcta caelibes notauerunt parentes praemiis honorarunt uere dicuntur esse fundamenta reipublicae quia seminarium iuuentutis et quasi fontem humani corporis semper romanis exercitibus ministrarunt quod huic uestro in rempublicam merito possumus dignum nomen adscribere qui non plebeio germine sed imperatoria stirpe rempublicam propagatis ut quod millesimo anno post urbem conditam euenisse tandem gratulabamur ne mutatoria per nouas familias communis salutis gubernacula traderentur id est omnibus duret aetatibus imperatores semper herculii iii iii quemnam igitur utriusque uestrum praeconii ac uenerationis ordinem faciam adhuc enim de amborum in hanc necessitudinem congruentibus uotis communiter dixi et te quidem sentio senior auguste maiestate praecedere te sequi iunior imperator sed profecto sicut tuo constantine socero ante est conciliata diuinitas quam ab eo pignus ipsi charissimum postulares sic et nunc quoque in hac gratulatione prius illa dicenda sunt quae in te considerans tantus iste et paterni et tui auctor imperii laetatus est quod petisti o diuinum tuum maximiane iudicium qui hunc tibi iure adoptionis nepotem maiestatis ordine filium etiam generum esse uoluisti diui inquam constantii filium in quem se prima illius iuuenta transfudit in cuius ore coelestes illius uultus natura signauit qui aspectum illius ad deorum concilia translati adhuc desiderantibus nobis sufficit pro duobus neque enim forma tantum in te patris constantine sed etiam continentia fortitudo iustitia prudentia sese uotis gentium praesentant iu iu quo enim magis continentiam patris aequare potuisti quam quod te ab ipso fine pueritiae illico matrimonii legibus tradidisti ut primo ingressu adolescentiae formares animum maritalem nihil de uagis cupiditatibus nihil de concessis aetati uoluptatibus in hoc sacrum pectus admitteres nouum iam tum miraculum iuuenis uxorius sed ut res est mente praesaga omnibus te uerecundiae obseruationibus imbuebas talem postea ducturus uxorem fortitudinem autem illius iam tum in principiis consecutus es multa ille francorum millia qui batauiam aliasque cis rhenum terras inuaserant interfecit depulit cepit abduxit tu iam ab ipsis eorum regibus auspicatus es simulque et praeterita illorum scelera punisti et totius gentis lubricam fidem timore uinxisti liberauit ille britannias seruitute tu etiam nobiles illic oriendo fecisti plurimas ille barbaras nationes uictoria domuit uenia mitigauit tibi cunctis hostibus alacritatis tuae terrore compressis interim deest materia uincendi u u iustitiam uero patris atque pietatem sic imitaris et sequeris ut omnibus ad te confugientibus diuersamque opem aut contra aliorum iniurias aut pro suis commodis postulantibus quasi legata patris uidearis exoluere idque ipsum coram gaudeas praedicari quidquid tu iuste ac liberaliter feceris filium constantii necessario praestitisse nam quid ego de prudentia dicam qua te pene credimus fore ipso patre potiorem qui ueteres illos romanae reipublicae principes superiorem africanum pompeiumque magnum aetatis cursum uirtute praeuectos tam mature sumpto uincis imperio tantarumque rerum sustines molem incipiente uirtute gesseris enim multa fortiter licet multa sapienter cum per maximos tribunatus stipendia prima conficeres sentias necesse est tantae auspicia fortunae imperator adolescens quanquam quid ego in te aetatis tuae potius quam grauitatis nomen usurpo cuius tanta maturitas est ut cum tibi pater imperium reliquisset caesaris tamen appellatione contentus expectare malueris ut idem te qui illum declararet augustum siquidem ipsum imperium hoc fore pulchrius iudicabas si id non haereditarium ex successione creuisses sed uirtutibus tuis debitum a summo imperatore meruisses ui ui neque enim dubium quin tibi mature sacrum istud fastigium diuinae potestatis astrueret qui te iam olim sibi generum etiam antequam petere posses sponte delegerat hoc enim ut audio imago illa declarat in aquileiensi palatio ad ipsum conuiuii posita aspectum ubi puella iam diuino decore uenerabilis sed adhuc impar oneri suo sustinet atque offert tibi etiam tum puero galeam auro gemmisque radiantem et pennis pulchrae alitis eminentem ut te quod uix ulla possunt habitus ornamenta praestare sponsale munus faciat pulchriorem fortunatus pictor ille quisquis fuit et quamuis apellem ipsumque parrhasium scientia uicerit materia tamen imaginis quam arte felicior quanquam enim ipsi ferant difficillimam esse praecipue cuiusque formae imitationem quia certis sui notis cito deformitas exprimatur similitudo tamen pulchritudinis tam sit ardua quam rara est pulchritudo non tantum tamen ille cepit laboris ex ore uestro diuinas species transferendo quantum diuinitatis hausit cominus uos inspiciendo intuendo sollicite et curiose ab hilaritate illius aetatis uultus immobiles et serios exigendo promendo denique amoris uestri tacita praesagia ut quod inuicem uobis uerecundia negabat libere uos in imagine cerneretis uiii uii sed profecto hoc iam tum maximiane diuina mente praesumpseras hoc cum ferret aetas ut rogareris optaueras cum tibi in illa iucundissima sede laetitiae harum nuptiarum gaudia praedestinabas ut simul illam paruulam et hunc intuendo crescentem diu fruereris expectatione uoti quod hac coniunctione firmasti quid enim competentius quid prouidentia tua dignius facere potuisti quam ut eius filio quem tibi pridem et affinitate adsciueras et maiestate sociaueras nunc ex intimis affectibus traderes summi pignus imperii haec est tua maximiane inter omnes principes propria largitio alii diuitias aut honores aut ipsa etiam imperia sed sola donarunt tu animo maiore quam caeteri pariter indulges et quod pietas tua habet charissimum et quod fortuna praecipuum nec tamen miranda ista in te est maximiane animi magnitudo in quem dii immortales tanta congesserunt et naturae bona et ornamenta fortunae ut quamuis maxima largiaris ita penes te sint omnia quasi ea solus obtineas ut enim ille qui omnes aquas coelo et terris praebet oceanus semper tamen in motibus suis totus est ita tu potes imperium maximiane donare non potes non habere de quo ego cum ad id loci uenero ita dicam ut fortasse quibusdam uidear audacior ueritas tamen meae erga te deuotionis appareat uiii uiii nunc enim sequitur ut quoniam uirtutes tuas constantine auguste socero praedicaui tu quoque licet optime scias tamen audias quanti te principis ornet affinitas hic est qui nomen quod accepit a deo principe generis sui dedit uobis qui se progeniem esse herculis non adulationibus fabulosis sed aequatis uirtutibus comprobauit hic est qui in ipso ortu numinis sui gallias priorum temporum iniuriis efferatas reipublicae ad obsequium reddidit sibi ipsas ad salutem hic quod iam falso traditum de antiquis imperatoribus putabatur romana trans rhenum signa primus barbaris gentibus intulit huius cum fratre rursus ac saepius expeditionibus domita germania aut boni consulit ut quiescat aut laetatur quasi amica si pareat tu ferocissimos mauritaniae populos inaccessis montium iugis et naturali munitione sidentes expugnasti recepisti transtulisti te primo ingressu tuo tanta laetitia tanta frequentia populus excepit ut cum te ad capitolini iouis gremium uel oculis ferre gestiret stipatione sui uix ad portas urbis admitteret te rursus uicesimo anno imperatorem octauo consulem ita ipsa amplexu quodam suo roma uoluit detinere ut uideretur augurari iam et timere quod factum est est enim imperator aeterne in quo uno querelam reipublicae pene meruisti ix ix audi doloris nostri liberam uocem siquidem dii ipsi quod plerumque humanas res negligant dum querimur ignoscunt quibus aliud fortasse curantibus grandines ruunt terrae dehiscunt urbes hauriuntur quae non illis hauriuntur uolentibus sed aut aliorsum aspicientibus aut fatali rerum cursu urgente uidentur accidere tale est imperator quod omnibus nobis incluso gemitu moerentibus facere uoluisti non quidem tu reipublicae negligentia aut laboris fuga aut desidiae cupiditate ductus sed consilii olim ut res est inter uos placiti constantia et pietate fraterna ne quem totius uitae summarumque rerum socium semper habuisses in alicuius facti communitate desereres ne uel illius uiderit quali certe nouae laudi cederes uerum longe diuersa in uos erat causa declinandi aut sustinendi laboris quamquam etsi totam excusationem aetatis afferres sic quoque tibi reipublicae curis non erat abnuendum an si maximus quisque natu gubernator est certissimus ad salutem non is est optimus qui usu peritissimus imperator aut te unquam constantini liberi nostri nepotesque patientur uel cum ad summam perueneris senectutem reipublicae uela contrahere quae tam felicibus uentis etiam iuuenis impleueris sed tamen utcumque fas fuerit eum principem quem anni cogerent aut ualetudo deficeret receptui canere te uero in quo adhuc istae sunt integrae solidaeque uires hic totius corporis uigor hic imperatorius ardor oculorum immaturum otium sperasse miramur quid enim aliud participi maiestatis tuae dari potuit ueniam quietis quam ut tu imperio succederes pro duobus x x sed profecto exegit hoc ipsa uarietas et natura fortunae cui nihil mutare licuerat dum uos imperium teneretis ut illa uiginti annorum continua felicitas interuallo aliquo distingueretur aut etiam dii immortales probare uoluerunt tibi innixam stetisse rempublicam cum sine te stare non posset quanquam in istis quidem partibus non caruit pristina firmitate ibi uero pene funditus corruit unde tu maximiane discesseras adeo illic plurimum habuerat stabilitatis asserta ubi deserta maxime uacillauit non aliter enim quam solet terra uentis aut aquis subter immissis interuulsa sui soliditate nutare ita cuncta italia atque ipsa roma subducta repente qua sustentata fuerat dextera tua contremuit ac pene consedit quod ego cursim transeo cur enim uel recordemur aduersa cum uideamus omnia tuo reditu restituta fecit enim roma ipsa pro maiestate nominis sui ut ostenderet posse se etiam imperatoribus imperare abduxit exercitus suos ac tibi reddidit et cum ad sedandos animos auctoritatem priuati principis attulisses supplices tibi manus tendens uel potius queribunda clamauit xi xi quousque hoc maximiane patiar me quati te quiescere mihi libertatem adimi te usurpare tibi illicitam missionem an quod diuo augusto post septuaginta aetatis quinquaginta imperii non licuit annos tam cito licuit ideone te mihi ille cuius tot aras tot templa tot nomina coelo hercules dedit ut tu in suburbano otiosus sedens usum dicatae mihi uirtutis amitteres redde te gubernaculis meis et quoniam tranquillo mari portum intrare properasti uade per fluctus mei quidem amore sollicitus sed tua maiestate securus et tamen per te tibi steterit iniuriam in mei restitutione patieris imperasti pridem rogatus a fratre rursus impera iussus a matre o coelestem imperator aeterne pietatem tuam quae tuum illum animum semper inuictum sola uicit non potuisti resistere sanctae illius parentis imperio et inuitus licet paruisti et te illis uigiliis illisque curis quas uiginti annis expertus fueras reddidisti quibusnam tu domina gentium potes compensare beneficiis hoc tui imperatoris obsequium qui tanto usu sciens quantus sit imperandi labor propter te non utitur illa quam degustauerat uoluptate tantumque reipublicae onus suscipit post quietem facilius fuerat iugiter imperasse quamuis enim magnum laborem consuetudo non sentit intermissa desiderant nouas uires xii xii quanta opus fuit tibi imperator aeterne prouidentia quanta auctoritate ut subsidia reipublicae iacentia erigeres exanimata recreares dilapsa colligeres mirabamur te post imperium esse priuatum multo magis mirum est imperium ferre post otium solus hoc ut dicitur potuit deus ille cuius sunt quod uiuimus et uidemus ut habenas male creditas et cursum deuio uectore turbatae tranquillitatis reciperet rursumque dirigeret cuius simile tu imperator etiam facile fecisti neque id mirum cum enim a te recessit imperium et priuatus licet dici uelles inhaesit tibi ingenita maiestas omnes exercitus uestri omnesque prouinciae requiescere te post tanta opera utcumque aequo animo tulerunt imperare desiisse nunquam crediderunt quid enim putas tibi maximiane iouem ipsum respondisse cum tu ingenti animo diceres recipe iupiter quod commodasti hoc profecto respondit non mutuum istud tibi tradidi sed aeternum non recipio sed seruo statim igitur ut praecipitantem rempublicam refrenasti et gubernacula fluitantia recepisti omnibus spes salutis illuxit posuere uenti fugere nubes fluctus residerunt etiam sicubi adhuc in longinquioribus terris aliqua obuersatur obscuritas aut residuus undarum pulsus immurmurat necesse est tamen ante tuos nutus dilucescat et sileat xiii xiii dixi pro ratione temporis sacratissimi principes ea quae in uobis inuicem ut facitis admirari et amare debetis restat ut ipsa illa quae separatim de uirtutibus uestris locutus sum sicut huic uoto congruit in sermonis fine coniungam dii immortales quanta romano imperio renouastis quae iam ut res est cesserant uetustati maximiano imperatori aeterno constantinus imperator nouus plus coepit esse quam filius fauet ille crescenti adest iste seniori perpetuis profecto affinitas ista coalescat stirpibus quae semper summos in republica uiros ad concordiam copulauit etenim si quamuis dissidentes familias gracchi et corneliae matrimonium reduxit in gratiam si pro diuo augusto actiacam uictoriam tantummodo gener agrippa confecit quid sperandum est cum sempiternam patris ac filii charitatem etiam nuptiarum foedus astrinxerit quod si publius scipio bellum punicum suscepit adolescens ipsum postea superaturus annibalem si marius a factione sullana urbem recepit senex idque magno interuallo temporum euenisse memorabile est quam facile nunc omnes metus ponat romana respublica quae defenditur coniuncti imperii duabus aetatibus pariterque utitur uirtute iuuenis et maturitate senioris xiu xiu te pater ex ipso imperii uertice decet orbem prospicere communem coelestique nutu rebus humanis fata decernere auspicia bellis gerendis dare componendis pacibus leges imponere te iuuenis indefessum ire per limites qua romanum barbaris gentibus instat imperium frequentes ad socerum laureas mittere praecepta petere effecta rescribere ita eueniet ut et ambo consilium pectoris unius habeatis et uterque uires duorum o felix in imperio et post imperium felicior audis enim profecto haec et uides diue constanti quem curru pene conspicuo dum uicinos ortus repetit occasu sol ipse inuecturus coelo excepit quanto nunc gaudio potiris quanta uoluptate perfrueris cum talem hunc filium tuum qui te primus patrem fecit in imperii tui possessionem idem pater idem socer idem imperator induxerit haec est tua praeter omnes diuos propria immortalitas quam uidemus filius similis aspectu similis animo par imperii potestate inuiderint licet nobis nihil tamen auferre domui tuae fata potuerunt nec maximiano filius qualis tu eras nec constantino pater deest quin etiam ut omnibus modis tua necessitudo renouetur rursus hic socer rursus hic gener est ut beatissimus imperator semper ex tua sobole nepotibus augeatur eumenius origine graecus in galliis natus est augustoduni qua in urbe temporibus illis florentissima et bonarum artium uelut sede ipse auum suum cum esset octogenario maior quondam docuisse ait hominem athenis ortum romae diu celebrem mox in ipsa urbe perspecto et probato hominum amore doctrinae atque huius ipsius operis ueneratione detentum ipse cum in aula constantii chlori caesaris esset magister sacrae memoriae id est libellis et epistolis faciendis signandisque rescriptis praeesset tanta cum ingenii et eloquentiae praestantia amplissimum illud palatii munus obiit ut in aeduensium scholarum moderatoris demortui locum a constantio suffectus sit in cuius rei actis constantius eumenii eloquentiam et grauitatem commendat et geminata eius pensione sexcena millia nummum hoc est libras francicas ei pro salario attribuit quam pecuniae summam caesari obsecutus accepit quidem ut ipse ait quantum ad honorem spectabat eam uero ad aeduensium scholarum instaurationem impendendi potestatem sibi fieri habita eam in rem hac elegantissima oratione petiit numerosam sibi sobolem fuisse alicubi testatur ubi conuersa ad constantinum magnum oratione maximas inquit numini tuo gratias ago tibique quod superest commendo liberos meos praecipueque illum iam summa fisci patrocinia tractantem in quem me totum transtulit pietas caeterum quod de omnibus liberis dixi lata est imperator ambitio praeter enim illos quinque quos genui etiam illos numero quos prouexi ad tutelam fori ad officia palatii quo anno natus sit et quo obierit incertum est certe haud admodum iuuenem eum fuisse oportet anno christi tum cum haec dicta est oratio siquidem eius filius iam tum magistratum gerebat amplissimum et in alio loco subitam dicendi facultatem negat bene sibi conuenire qui mediae aetatis amplius non esset et alibi optans ut constantinus augustodunum aliquando ueniat sed enim inquit ista felicitas uiderit an adhuc meae debeatur aetati quatuor panegirici eumenio tribui solent unus quem pro restaurandis aeduensibus scholis augustoduni dixit coram uiro perfectissimo hoc est coram lugdunensis primae praeside opinor rictiouaro ut in notis ostendo anno ut apparet ex imperatorum caesarumque uictoriis quae n perstringuntur quaeque in hunc tantum annum cadere possunt ut in imperatorum diocletiani et maximiani augg et constantii caesaris uita obseruaui u quem treueris coram constantio caesare ut ex his uerbis praecedentis patet habenda est ratio temporis caesare stante dum loquimur duobus augustis et galerio caesare absentibus ut manifestum est ex hoc loco praecedentis ubi eorum praeclare gesta perstringens haec aliis inquit celebrabo temporibus iis ipsis qui gessere praesentibus sub finem anni christi post occisum allectum recuperatasque britannias ante lingonicam constantii uictorum de qua uerbum nullum est cum maximianus aug mauros oppugnaret quanquam hunc nonnulli incerto auctori et rhenanus mamertino aut belgae cuipiam adscribit fortasse quod huius panegirici auctor diu se siluisse initio dicit cum tamen eumenius hoc ipso anno panegiricum dixerit tum quia habitam a se coram maximiano orationem ait quae non extat sed ut hunc et sequentes duos panegiricos eumenio tribuam facit et similitudo stili et quod de institutione puerorum et officio palatino passim habet alius quem item treueris die eius urbis natali anno christi coram constantino dixit paulo post eius natales qui si ut est in kalendario uetere apud bucherium in tertium kal mart incidebant in fine huius orationis imperatorem inuitat aeduensem urbem uenire ne grauetur cumque anno sequenti imperator eam urbem ingressus restitui publica aedificia iussisset et ciues tributorum remissione subleuasset aeduenses ipsum eumenium cuius eloquentiae singulare principis beneficium acceptum referebant statim ad imperatorem legarunt treueros ubi in celebri legatorum coetu qui eo undecunque ad quinquennalia principis celebranda uenerant flauiensium nomine constantino gratias acturus alium panegiricum habuit de huius panegirici auctore et quo loco ac tempore habitus sit supra diximus in eumenii uita in exordio ostendit in laudandis imperatoribus et caesaribus difficile esse hominum expectationi respondere se uero hunc orationi modum allaturum ut eam praecipue constantino consecret distributio potest esse i de constantini ad imperium electione ii de uariis eiusdem uictoriis i pars de constantini genere quod haereditarium ab auo claudio et patre constantio imperium acceperit n quod illud ipsum militando meruerit imprimis quod adhuc adolescens in pugna manus cum sarmarum duce conseruerit n quod constantinus caeteris fratribus suis praelatus sit ut patri constantio cui in omnibus rebus esset similis succederet n egregia utriusque comparatio constantius bononiam incredibili celeritate cepit et dum classis ad peruadendam britanniam paratur batauiam et frisiam a diuersis francorum regibus occupatam liberat captos in deserta galliarum loca transfert britannias decimo tandem anno recuperat n clementi utitur uictoria francos iterum in suis sedibus uincit iuxta lingonas lx alamannorum millia caedit uindonis campos hostium strage complet eosdem populos rhenum glacie constrictum transmittere ausos ad deditionem cogit n caledonum pictorumque regionem thulen et fortunatas insulas usque progressus n constantinum prius imperii haeredem relinquit n redit ad constantinum britanniae cum propter multa tum eo praecipue gratulatur quod prima eum caesarem uiderit n ii pars mortuo patre constantinus iam augustus ascario et regaiso francorum regibus quos bello ceperat punitis securitatem galliis reddit n bructerorum fines ingressus eos internecione delet n reliquos agrippinensi ponte facto ita terret ut eo uix bene inchoato iam supplices obsidibus oblatis pacem petant n maximiani uitia obiter attingit praesertim ingratum eius in constantinum animum n diocletiani qui salonae adhuc priuatus uiuebat in proposito constantiam laudat n iterum redit ad constantinum quam charus fuerit militibus quos ab eo maximiani promissa et largitiones auocare non potuerint n quanta alacritate aduersus maximianum arelatem primum tum massiliam conuolarint n massiliae oppugnatio n constantini erga uictos pietas n barbaros post eius in italiam discessum eruptionem meditantes repentino reditu suo reprimit has uictorias apollini tribuit in fine optat ut ad uisendum apollinis templum aeduam diuertat sic enim urbem simul uiderit esse restituendam n liberos suos orator imperatori commendat n i i facerem sacratissime imperator quod paulo ante mihi plerique suaserunt ut quoniam maiestas tua hunc mediocritati meae diem in ista ciuitate celeberrimum ad dicendum dedisset de eo ipso ducerem sermonis exordium nisi me ab hoc duplex ratio reuocaret considerantem neque mediae aetatis hominem ostentare debere subitam dicendi facultatem neque ad aures tanti numinis quidquam nisi diu scriptum et saepe tractatum afferri oportere nam qui apud imperatorem populi romani dicit ex tempore quantum sit non sentit imperium huc accedit quod iam satis multi sunt qui me putant nimium multa dicturum idque arbitror non ex ingenio meo quod mediocre est sed ex laudum uestrarum copia metiuntur quorum ego expectationem inuitus licet fallam breuitate dicendi reuera enim cogitaueram plura quae dicerem sed malo orationem meam respui itaque primum illud compendium faciam quod cum omnes uos inuictissimi principes quorum concors est et socia maiestas debita ueneratione suspiciam hunc tamen quantulumcumque tuo modo constantine numini dicabo sermonem ut enim ipsos immortales deos quanquam uniuersos animo colamus interdum tamen in suo quemque templo ac sede ueneramur ita mihi fas esse dico omnium principum pietatem meminisse laudibus celebrare praesentem ii ii a primo igitur incipiam originis tuae numine quod plerique adhuc fortasse nesciunt sed qui te amant plurimum sciunt ab illo enim diuo claudio manat in te auita cognatio qui romani imperii solutam et perditam disciplinam primus reformauit immanesque gotthorum copias ponti faucibus et istri ore proruptas terra marique deleuit utinam diuturnior recreator hominum quam maturior deorum comes quamuis igitur ille felicissimus dies proxima religione celebratus imperii tui natalis habeatur quoniam te isto habitu primus ornauit iam tamen ab illo generis auctore in te imperii fortuna descendit quin imo patrem tuum ipsum uetus illa imperatoriae domus praerogatiua prouexit ut iam summo gradu et supra humanarum rerum fata consisteres post duos familiae tuae principes tertius imperator inter omnes inquam participes maiestatis tuae hoc habes constantine praecipuum quod imperator es tantaque est nobilitas originis tuae ut nihil tibi addiderit honoris imperium nec possit fortuna numini tuo imputare quod tuum est omissis ambitu et suffragatione iii iii non fortuita hominum consensio non repentinus aliquis fauoris euentus te principem fecit imperium nascendo meruisti quod quidem mihi deorum immortalium munus et primum uidetur et maximum in lucem statim felicem uenire et ea quae alii uix totius uitae laboribus consequuntur iam domi parta suscipere quamuis enim magna sit et admiranda felicitas quae stipendiis in ordinem meritis et militiae gradibus emensis ad fastigium istud maiestatis ascendit et solis uirtutis nixa radicibus ad tantum potentiae robur inualuit quod quidem etiam tu quantum per aetatem licuit consecutus es et quamuis te supra omnes acquirendae gloriae moras fortuna posuisset crescere militando uoluisti et adeundis belli periculis ac manu cum hostibus etiam singulari certamine conserenda notiorem te gentibus reddidisti cum non posses esse nobilior magnum inquam est ab se profectum ad maxima peruenire longe tamen aliud est niti per ardua et iuga montium petere e plano aliud ipsa ortus sui sublimitate fultum uerticem tenere fortunae et quae summa sunt non sperare sed habere iu iu sacrum istud palatium non candidatus imperii sed designatus intrasti confestimque te illi paterni lares successorem uidere legitimum neque enim erat dubium quin ei competeret haereditas quem primum imperatori filium fata tribuissent te enim tantum ille et imperator in terris et in coelo deus in primo aetatis suae flore generauit toto adhuc corpore uigens illa praeditus alacritate ac fortitudine qua cum bella plurima tum praecipue campis uindonis gessit inde est quod tanta ex illo in te formae similitudo transiuit ut signante natura uultibus tuis impressa uideatur idem enim est quem rursus in te colimus aspectus eadem in fronte grauitas eadem in oculis et in ore tranquillitas sic est index modestiae rubor sic testis sermo iustitiae accipe imperator accipe nostrorum sensuum confessionem dolet quod constantius excessit a nobis sed dum te cernimus illum excessisse non credimus quanquam quid ego illum excessisse dico cuius immortalia facta uiuunt et in ore omnium hominum oculisque uersantur u u quis enim non dico reminiscitur sed quis non adhuc quodammodo uidet quantis ille rebus auxerit ornaritque rempublicam qui adscitus imperio primo aduentu suo innumerabili hostium classe feruentem exclusit oceanum exercitumque illum qui bononiensis oppidi litus insederat terra pariter ac mari sepsit cum reciprocos cursus illius elementi iactis inter undas uallis diremisset ut quorum portas fluctus allueret mare et quod tangerent perdidissent qui eodem exercitu uirtute capto clementia conseruato dum aedificandis classibus britanniae recuperatio comparatur terram batauiam sub ipso quondam alumno suo a diuersis francorum gentibus occupatam omni hoste purgauit nec contentus uicisse ipsas in romanas transtulit nationes ut non solum arma sed etiam feritatem ponere cogerentur nam quid ego de receptione britanniae loquar ad quam ita quieto mari nauigauit ut oceanus ille tanto uectore stupefactus caruisse suis motibus uideretur ita peruectus ut non comitata illum sit sed praestolata uictoria ui ui quid de misericordia dicam qua uictis temperauit quid de iustitia qua spoliatis amissa restituit quid de prouidentia qua sociis sibi iunctis se eiusmodi iudicio dedit ut seruitutem passos iuuaret recepta libertas culpae conscios ad poenitentiam reuocaret impunitas quid loquar rursus intimas franciae nationes non iam ab his locis quae olim romani inuaserant sed a propriis ex origine suis sedibus atque ab ultimis barbariae littoribus auulsas ut in desertis galliae regionibus collocatae et pacem romani imperii cultu iuuarent et arma dilectu quid commemorem lingonicam uictoriam etiam imperatoris ipsius uulnere gloriosam quid uindonis campos hostium strage completos sed adhuc ossibus opertos quid immanem ex diuersis germanorum populis multitudinem quam duratus gelu rhenus illexerat ut insulam quam diuortio sui idem amnis amplectitur pedestri agmine ausa transmittere repente laxato flumine clauderetur et demissis statim obsessa nauigiis ita se dedere cogeretur ut quod difficilius est sorte communi eligeret et ex aequo captiuitati traderet relatura cum reliquiis suis infamiam proditionis suorum uii uii dies me ante deficiet quam oratio si omnia patris tui facta uel hac breuitate percurram cuius etiam suprema illa expeditio non britannica tropaea ut uulgo certum est expetiuit sed diis iam uocantibus ad intimum terrarum limen accessit neque enim ille tot tantisque rebus gestis non dico caledonum aliorumque pictorum siluas et paludes sed nec hiberniam proximam nec thulen ultimam nec ipsas si quae sunt fortunatorum insulas dignabatur acquirere sed quod eloqui nemini uoluit iturus ad deos genitorem illum deorum ignea coeli astra refouentem prospexit oceanum ut fruiturus exinde luce perpetua iam uideret illic diem pene continuum uere enim profecto illi superum templa patuerunt receptusque est consessu coelitum ioue ipso dexteram porrigente quin imo statim sententiam rogatus cui imperium decerneret dixit ut decebat constantium pium manifeste enim sententia patris electus es imperator quod quidem ita nos dicere cum ueritas iubet tum pietati tuae uideo gratissimum est sed cur tantummodo priuatis tuis affectibus blandiamur cum omnium deorum fuerit illa sententia et quidem iam pridem auctoritate praescripta quamuis tum pleno firmata sit consilio iam tunc enim coelestibus suffragiis ad salutem reipublicae uocabaris cum ad tempus ipsum quo pater in britanniam transfretabat classi iam uela facienti repentinus tuus aduentus illuxit ut non aduectus cursu publico sed diuino quodam aduolasse curriculo uidereris uiii uiii non enim ulla persarum cidonumue tela tam certis iactibus destinata fixerunt quam tempestiuus patri tuo terras relicturo comes affuisti omnesque illius curas quas praesaga et tacita mente uoluebat praesentiae tuae securitate laxasti dii boni quanta constantium pium etiam in excessu suo felicitate donastis imperator transitum facturus in coelum uidit quem relinquebat haeredem illico enim atque ille terris fuerat exemptus uniuersus in te consensit exercitus te omnium mentes oculique signarunt et quanquam tu ad seniores principes de summa reipublicae quid fieri placeret retulisses praeuenerunt tamen studio quod illi mox iudicio probauerunt purpuram statim tibi cum primus copiam tui fecit egressus milites utilitati publicae magis quam tuis affectibus seruientes iniecere lacrimanti neque enim fas erat diutius fieri principem consecratum diceris etiam imperator inuicte ardorem illum te deposcentis exercitus fugere conatus equum calcaribus incitasse quod quidem ut uerum audias adolescentiae errore faciebas quis enim te cillarus aut arion posset eripere quem sequebatur imperium illa inquam illa maiestas quae iouis subiecta nutu nec iridi deum nuntiae sed prius commissa uictoriae tam facile te comitata est quam cito ad terras coelo missa perueniunt sic modestiam tuam atque pietatem et differendi imperii conatus ostendit et reipublicae felicitas uicit ix ix o fortunata et nunc omnibus beatior terris britannia quae constantinum caesarem prima uidisti merito te omnibus coeli ac soli bonis natura donauit in qua nec rigor est nimius hiemis nec ardor aestatis in qua segetum tanta foecunditas ut muneribus utrisque sufficiat et cereris et liberi in qua nemora sine immanibus bestiis terra sine serpentibus noxiis contra pecorum mitium innumerabilis multitudo lacte distenta et onusta uelleribus certe quidem propter quod uita diligitur longissimae dies et nullae sine aliqua luce noctes dum quod illa littorum extrema planities non attollit umbras noctisque metam coeli et siderum transit aspectus ut sol ipse qui nobis uidetur occidere ibi appareat praeterire dii boni quid hoc est quod semper ex aliquo supremo fine mundi noua deum numina uniuerso orbi colenda descendunt sic mercurius a nilo cuius fluminis origo nescitur sic liber ab indis prope consciis solis orientis deos se gentibus ostendere praesentes sacratiora sunt profecto mediterraneis loca uicina coelo et inde propius a diis mittitur imperator ubi terra finitur x x imperatoris igitur filius et tanti imperatoris et ipse tam feliciter adeptus imperium quomodo rempublicam uindicare coepisti ignobilem credo aliquam barbarorum manum repentino impetu et improuiso latrocinio ortus tui auspicia tentasse affecisti poena temeritatis reges ipsos franciae qui per absentiam patris tui pacem uiolauerant non dubitasti ultimis punire cruciatibus nihil ueritus gentis illius odia perpetua et inexpiabiles iras cur enim ullam reputet iuste seueritatis offensam imperator qui quod fecit tueri potest tua clementia est quae parcit inimicis et sibi magis prospicit quam ignoscit te uero constantine quantumlibet oderint hostes dum perhorrescant haec est enim uera uirtus ut non ament et quiescant cautior licet sit qui deuinctos habet per ueniam perduelles fortior tamen est qui calcat iratos renouasti imperator ueterem illam romani imperii fiduciam quae de captis hostium ducibus uindictam morte sumebat tunc enim captiui reges cum a portis usque ad forum triumphantium currus honestassent simulatque in capitolium currum flectere coeperat imperator abrepti in carcerem necabantur unus perses ipso paulo qui dedentem se acceperat deprecante legem illius seueritatis euasit caeteri omnes in uinculis luce priuati aliis regibus dedere documentum ut mallent amicitiam colere romanam quam exasperare iustitiam adeo et hoc boni confert poena hostibus irrogata ut non solum inimici ferocire non audeant sed etiam amici impensius reuereantur xi xi inde est igitur imperator pax ista qua fruimur neque enim rheni iam gurgitibus sed nominis tui terrore munimur quamlibet ille aut arescat aestu aut resistat gelu neutro hostis audebit uti uado nihil enim tam insuperabili uallo natura praeclusit quod non penetret audacia cui aliqua conandi spes relinquatur ille est inexpugnabilis murus quem extruit fama uirtutis sciunt posse se franci transire rhenum quos ad necem suam libenter admittas sed nec uictoriam possunt sperare nec ueniam quid ipsos maneat ex regum suorum cruciatibus metiuntur ideoque tantum abest ut amnis illius transitum moliantur magis ut comperta potestate desperent ubi nunc est illa ferocia ubi semper infida mobilitas iam ne procul quidem rhenum audetis accolere et uix securi flumina interiora potatis contra hinc per interualla disposita magis ornant limitem castella quam protegunt arat illam terribilem aliquando ripam inermis agricola et toto nostri greges flumine bicorni mersantur haec est tua constantine de ascarici regasique supplicio quotidiana atque aeterna uictoria omnibus quondam secundis praeliis anteponenda semel acie uincitur sine fine documento cladem suam quamuis multi pereant uulgus ignorat compendium est deuincendorum hostium duces sustulisse xii xii ut tamen omnibus modis barbarorum immanitas frangeretur nec sola hostes regum suorum supplicia moererent etiam immissa bructeris uastatione fecisti imperator inuicte in quo prima consilii tui fuit ratio quod exercitu repente traiecto inopinantes adortus es non quo aperto marte diffideres ut qui palam congredi maluisses sed ut illa natio perfugiis siluarum et paludium bellum solita frustrari fugae tempus amitteret caesi igitur innumerabiles capti plurimi quidquid fuit pecoris captum aut trucidatum est uici omnes igne consumpti puberes qui in manus uenerunt quorum nec perfidia erat apta militiae nec ferocia seruituti ad poenas spectaculo dati saeuientes bestias multitudine sua fatigarunt hoc est imperator fretum esse uirtute sua atque fortuna hoc est non pacem emere parcendo sed uictoriam quaerere prouocando xiii xiii insuper etiam agrippinensi ponte faciundo reliquiis afflictae gentis insultas ne unquam metus ponat semper horreat semper supplices manus tendat cum tamen hoc tu magis ad gloriam imperii tui et ornatum limitis facias quam ad facultatem quoties uelis in hosticum transeundi quippe cum totus armatis nauibus rhenus instructus sit et ripis omnibus usque ad oceanum dispositus miles immineat sed pulchrum tibi uidetur et reuera pulcherrimum est ut rhenus ille non solum superioribus locis ubi aut latitudine uadosus aut uicinia fontis exiguus sed etiam ibi nouo ponte calcetur ubi totus est ubi iam plurimos hausit amnes quos hic noster ingens fluuius et barbarus nicer et maenus inuexit ubi iam immani meatu ferox et aluei unius impatiens in sua cornua gestit excedere seruit profecto constantine maxime ipsa rerum natura numini tuo cum in illa gurgitum altitudine tantarum molium fundamenta iaciuntur fidam et stabilem firmitatem habitura iunxerit quondam licet hellesponti angustias classe connexa persarum rex potentissimus temporarius ille transitus fuit simili nauium continuatione baianum sinum strauerit ab augusto tertius caesar delicata fuit illa uectatio principis otiosi hoc opus et difficile factu et usu futurum est sempiternum certe quidem iam tibi in exordio sui hostium mouit obsequia qui pacem supplices petierunt nobilissimos obsides obtulerunt ex quo nemo dubitat quid perfecto ponte facturi sint qui iam seruiunt inchoato xiu xiu talibus te pro utilitate ac dignitate publica rebus intentum auerterunt in se noui motus eius hominis quem successibus tuis maxime fauere decuisset de quo ego quemadmodum dicam adhuc ferme dubito et de nutu numinis tui expecto consilium quamlibet enim merito pietatis tuae questibus arguatur debet tamen sibi uox priuata moderari praesertim cum eum qui tibi ex tantis beneficiis tuis et tanto necessitudinum fauore ingratus extiterit adhuc contemplatui cogat ut quamuis irati reuereat quid faciam igitur ut tam profunda uulnera suspensa manu tractem usurpabo nimirum illa communia omnium facinorum patrocinia quae tamen plerumque etiam a sapientibus asseruntur neminem hominem peccare nisi fato et ipsa scelera mortalium actus esse fortunae contra autem deorum munera esse uirtutem gratulare constantine naturae ac moribus tuis quod te talem constantius pius genuerit talem siderum decreta formarint ut crudelis esse non possis illum autem non credo cum uenturus in lucem optionem uitae qua uteretur acciperet sortem incurrisse fugiendam quae multis hominibus iniustum et postremo ipsi uoluntarium ferret exitium ut enim alia mittam hoc ipsum nonne fati necessitas tulit ut ille pietati tuae hanc referret uicem quem tu ab urbe pulsum ab italia fugatum ab illirico repudiatum tuis prouinciis tuis copiis tuo palatio recepisti xu xu quid oro sibi uoluit quid optauit aut quid amplius adipisceretur his quae a te fuerat consecutus cui tu summa et diuersissima bona priuatum otium et regias opes dederas cui digredienti ad annulos sederas cui impensius etiam quam tibi occurrere obsequia nostra mandaueras cuius omnibus iussis sic statueras obedire ut penes te habitus penes illum potestas esset imperii quisnam ille tantus fuit non ardor potentiae quid enim te imperante non posset sed error iam desipientis aetatis ut tot natus annos grauissimas curas et bellum ciuile susciperet nullis ut res est muneribus fortunae explentur quorum cupidates ratio non terminat atque ita eos felicitas ingrata subterfluit ut semper pleni sperum uacui commodorum praesentibus careant dum futura prospectant atenim diuinum illum uirum qui primus imperium et participauit et posuit consilii et facti sui non poenitet nec amisisse se putat quod sponte transcripsit felix beatusque uere quem uestra tantorum principum colunt obsequia priuatum sed et ille multiiugo fultus imperio et uestro tegitur laetus umbraculo quos scit ex sua stirpe creuisse et glorias uestras sibi iuste uindicat hunc ergo illum quae ab illo fuerat frater ascitus puduit imitari huic illum in capitolini iouis templo iurasse poenituit non mirum quod etiam genero peierauit xui xui haec est fides haec religio palatini sacrarii deuota penetralibus ut lente et cunctanter iam scilicet cum illis belli consiliis itinere confecto consumptis copiis mansionum ne quis consequi posset exercitus repente intra parietes consideret purpuratus et bis depositum tertio usurparet imperium litteras ad sollicitandos exercitus mitteret fidem militum praemiorum ostentatione turbare tentaret secure scilicet usurus exercitu quem uenales manus habere docuisset quo quidem illius errore declaratum est imperator quantus te militum tuorum amor complecteretur qui te omnibus donis quae ille promiserat omnibus honorum oblationibus praetulerunt rara illa uirtus continentiae uix a paucis sapientiae praeceptoribus tamen aliquando seruata propter te constantine omnium hominum est facta communis nec solum hi quos ratio litterae uitae quies mitigauit sed etiam ille militarium ardor animorum respectu tui lucra contempsit fuerint aliqui exercitus alacritate ac uiribus tuo similes tibi uni contigit exercitum habere sapientem multi olim fortasse praui duces armis impares largitione certarunt sed breuis eorum fuit et caduca popularitas quos facile uicit quisquis imitatus est hic firmus hic aeternus est reipublicae custos quem ipsum per se milites amant cui non blandita nec uendita seruit adulatio sed simplex et sincera deuotio dona tua constantine manifeste sunt grata militibus sed hoc gratiora quod tua sunt quaecumque porrigis manu tua fiunt acceptiora quam nemo potest tecum hac ambitione contendere insuperabile genus est largitionis cum ipse militi praemium est imperator itaque tribuis tu quidem tuis exercitibus etiam plura quam cupiunt sed tuum te magis nomen tua de memoria patris auctoritas tuae aetatis gratia tua denique ista uenerabilis forma commendat xuii xuii pulchrum enim dii boni et coeleste miraculum imperator adolescens in quo illa quae iam summa est fortitudo adhuc tamen crescit in quo hic fulgor oculorum haec ueneranda pariter et grata maiestas praestringit simul et inuitat aspectus talem magnum illum regem talem thessalum uirum mente concipio quorum summa uirtus pulchritudini coniuncta celebratur non frustra enim doctissimi uiri dicunt naturam ipsam magnis mentibus domicilia corporum digna metari et ex uultu hominis ac decore membrorum colligi posse quantus illos coelestis spiritus intrarit habitator itaque te cum ingredientem milites uident admirantur et diligunt sequuntur oculis animo tenent deo se obsequi putant cuius tam pulchra forma est quam certa diuinitas xuiii xuiii statim igitur ut foedum illud facinus audierant ultro a te proficiscendi signum petiuerunt cum uiatica dares idipsum sibi moram facere plusque iam se quam sufficeret ex largitionibus tuis habere dixerunt inde arreptis armis portas petierunt tot dierum iter a rheno usque ad ararim sine ulla requie peregerunt inde fessis corporibus animis flagrantibus crescente in dies ardore uindictae quanto propius accederent tum quidem tua imperator cura qua refouendis eorum uiribus a cabillonensi portu nauigia prouideras festinantibus poene non placuit segnis ille et cunctabundus amnis nunquam fuisse tardior uidebatur carinis tacite labentibus et ripis lente recedentibus stare se non ire clamabant tum uero usum pedum manibus aggressi incubuere remigiis et naturam fluminis urgendo uicerunt et tandem eluctati araris moras uix ipso rhodano fuere contenti parum illis uidebatur concitus ruere minus solito arelate properare quid multa confitendum est imperator cum hoc tuo uigore corporis hoc mentis ardore laborasti interdum ut quem ducebas sequereris exercitum tanto enim omnes impetu ferebantur ut cum illum arelate deserto comperissent abiisse massiliam confestim nauibus euolarent effusoque cursu non iam rhodani curricula sed ipsa quodammodo uentorum flamina praeuerterent tantus illos incenderat amor numinis tui ut quamuis scirent oppugnandam esse munitissimam ciuitatem sufficere sibi crederent peruenire xix xix massilia enim ut audio in profundum mare prominens et munitissimo accincta portu in quem angusto aditu mediterraneus refluit sinus solis mille quingentis passibus terrae cohaeret qua firmissimus et turribus frequens murus opponitur quippe olim graecos italosque illuc conuenas cum artibus ingenioque pollerent etiam ipse docuit locus omnia quae bello usui forent largius in eam partem quae adiri posset impendere cum natura in caeteris sumptum operis remisisset itaque illam tum graui fato caesari portas pro duce seniore claudentem terra marique admotis machinis aggeribus extructis naualibus praeliis saepius oppugnatam quam territam uix obsessio diuturna patefecit cum tamen graeculi magistratus et ipsum caesarem et mox duces eius et copias non tam uiribus suis quam moenibus repulissent atenim primo tuo imperator aduentu primoque impetu exercitus tui nihil eiusdem massiliae altitudo murorum nihil creberrimae turres nihil loci natura remorata est quominus et portum caperes et urbem continuo si uelles quippe tanta fiducia murum omnem milites inuaserant ut statim sine dubio ascensuri fuissent nisi in parandis quas admouerant scalis coniecturam oculorum sublimitas fefellisset sed sic quoque multi scalarum breuitate decepti quod supererat ascensui extentis corporibus aequabant et succedentium humeris subleuati iam interualla pinnarum uncis manibus inuaserant adeo nihil periculi in uindictae executione metuebant ut sibi non murum scandere sed ex aequo congredi uiderentur xx xx sed o singularem tuam constantine pietatem et sua semper officia etiam inter arma seruantem signum receptui dedisti et uictoriam distulisti ut omnibus tibi liceret ignoscere ne quid atrocius faceret miles iratus quam clementiae tuae natura pateretur in quo licet optimi imperatoris sollicitudine caueris ut inducti in fraudem milites poenitendi tempus acciperent atque ultro ueniam precarentur nos tamen qui mitissimos sensus tuos intuemur nihil est enim tam perspicuum quam in pectore tuo bonitas illi te intelligimus pepercisse quem si prima copiam habuisset irruptio cripere ferro nemo potuisset ita quod ad pietatem tuam pertinet imperator et illum et omnes quos receperat reseruasti sibi imputet quisquis uti noluit beneficio tuo nec se dignum uita iudicauit cum per te liceret ut uiueret tu quod sufficit conscientiae tuae etiam non merentibus pepercisti sed ignosce dicto non omnia potes dii te uindicant et inuitum xxi xxi quod quidem nobis semper optandum est ut prosperos habeas etiam ultra uota successus qui omnem spem in gremio maiestatis tuae ponimus et tuam ubique praesentiam quasi dari possit expetimus ecce enim dum a limite paulisper abscesseras quibus se terroribus barbarorum perfidia iactauerat scilicet dum sibi illa proponunt quando perueniet quando uincet quando fessum reducet exercitum cum repente audito reditu tuo uelut attoniti conciderunt nec tuum pro republica uotum amplius quam unius noctis cura tetigit postridie enim quam accepto illo nuntio geminatum itineris laborem susceperas omnes fluctus resedisse omnem quam reliqueras tranquillitatem rediisse didicisti ipsa hoc sic ordinante fortuna ut te ibi rerum tuarum felicitas admoneret diis immortalibus ferre quae uoueras ubi deflexisses ad templum toto orbe pulcherrimum imo ad praesentem ut uenisti deum uidisti enim credo constantine apollinem tuum comitante uictoria coronas tibi laureas offerentem quae tricenum singulae ferunt omen annorum hic est enim humanarum numerus aetatum quae tibi utique debentur ultra piliam senectutem et imo quid credo uidisti teque in illius specie recognouisti cui totius mundi regna deberi uatum carmina diuina cecinerunt quod ego nunc demum arbitror contigisse cum tu sis ut ille iuuenis et laetus et salutifer et pulcherrimus imperator merito igitur augustissima illa delubra tantis donariis honestasti ut iam uetera non quaerant iam omnia te uocare ad se templa uideantur praecipucque apollo noster cuius feruentibus aquis periuria puniuntur quae te maxime oportet odisse xxii xxii dii immortales quando illum dabitis diem quo praesentissimus hic deus omni pace composita illos quoque apollinis lucos et sacras sedes et anhela fontium ora circumeat quorum scaturigines leni tepore nebulosae arridere constantine oculis tuis et osculis sese inserere uelle uideantur miraberis profecto illam quoque numinis tui sedem et calentes aquas sine ullo soli ardentis indicio quarum nulla tristitia est saporis aut halitus sed talis haustu et odore sinceritas qualis fontium frigidorum dabis et illic munera constitues priuilegia ipsam denique patriam meam ipsius loci ueneratione restitues cuius ciuitatis antiqua nobilitas et quondam fraterno populi romani nomine gloriata opem tuae maiestatis expectat ut illic quoque loca publica et templa pulcherrima tua liberalitate reparentur sicut hic uideo hanc fortunatissimam ciuitatem cuius natalis dies tua pietate celebratur ita cunctis moenibus resurgentem ut se quodammodo gaudeat olim corruisse auctior tuis facta beneficiis uideo circum maximum aemulum credo romano uideo basilicas et forum opera regia sedemque iustitiae in tantam altitudinem suscitari ut se sideribus et coelo digna et uicina promittant quae certe omnia sunt praesentia tua munera quaecumque enim loca frequentissime tuum numen illustrat in his et hominibus omnia et moenibus et muneribus augentur nec magis ioui iunonique recubantibus nouos flores terra submisit quam circa tua constantine uestigia urbes et templa consurgunt ideoque hoc uotis meis sufficit ut patriam meam uideas ducente pietate quia statim erit restituta si uideris sed enim ista felicitas uiderit an adhuc meae debeatur aetati xxiii xxiii interim quoniam ad summam uotorum meorum tua dignatione perueni ut hanc meam qualemcumque uocem diuersis otii et palatii officiis exercitam tuis auribus consecrarem maximas numini tuo gratias ago tibique quod superest commendo liberos meos praecipueque illum iam summa fisci patrocinia tractantem in quem me totum transtulit pietas cuius felix seruitus siquando respexeris maxime tuae conueniet aetati caeterum quod de omnibus liberis dixi lata est imperator ambitio praeter illos enim quinque quos genui etiam illos quasi meos numero quos prouexi ad tutelam fori ad officia palatii multi quippe ex me riui non ignobiles fluunt multi sectatores mei etiam prouincias tuas administrant quorum successibus laetor omniumque honorem pro meo duco et si forte hodie infra expectationem mei dixero in illis me confido placuisse si tamen hoc quoque tuum mihi numen indulserit ut ex hac oratione non eloquentiae quod nimium est sed quantulaecumque prudentiae et deuote tibi mentis testimonium referam cedant priuatorum studiorum ignobiles curae perpetua mihi erit materia dicendi qui me probauerit imperator sinopsis orationis pro restaurandis scholis augustoduni in exordio dicit quantum sibi metum affert loci insolentia tantum se discendi causa recreari distributio i augustoduni scholas esse instaurandas ii qua ratione id possit sine sumptu publico fieri n i pars mentem imperatorum et caesarum esse ut non templa modo et publica opera sed multo magis aeduenses scholae bagaudicae factionis irruptionibus collapsae ad gallicae nobilitatis educationem instaurentur n nullis principibus litteras tantae umquam curae fuisse n intellectum illud cum harum scholarum moderatore mortuo alterius subrogandi curam susceperunt ipsi per sese et ad huius professionis commendationem eum elegerunt qui officium in palatio gereret amplissimum n si ueteres ei uirtuti cuius studio ducerentur templa statuebant constantium pro suo erga litteras amore has scholas erectas uelle n ab earum situ ipso probat instaurandas esse cum quia in media urbe tum quia inter apollinis templum et mineruae n ii pars sexcena millia nummum pro magisterii sui salario sibi a constantio data ad hoc opus se collaturum n sic enim digniorem se hac principis liberalitate futurum cum eum ipsam in patriae usum contulerit satis sibi esse ad gloriam quod ea summa ibi decreta sit ita futurum ut omnes intelligant se non auaritia ductum ad id officium accessisse n cuilibet pretio anteponere se litteras quibus gallicae nobiliatis institutio sibi a constantio commendatur n litterae constantii n hac caesaris humanitate ad instaurandas scholas incitari se n pecuniam illam scholis propter quas sibi data est libenter dare et in quibus olim auus ipsius docuerit uelle se imperatorum in restituendis operibus publicis pietatem quantum fert res sua imitari n par esse ut non minus eloquentia aut potius eloquentiae sacra loca reflorescant liberalitate principis quam caeterae orbis partes n in fine praesidem rogat ut ad id operam suam interponat apud imperatores et caesares quo possit et nouum hoc eorum in litteras beneficium celebrare et pueris eorumdem uictorias quas obiter recenset descriptas in porticibus ostendere n eumenii gratiarum actio constantino augusto flauiensium nomine monitum de huius panegirici auctore et quo tempore ac loco pronuntiatus sit in eumenii uita diximus sinopsis panegirici in exordio reddit rationem cur flauiensium nomine imperatori gratias agere treueris maluerit quam augustoduni dum in ea urbe esset imperator distributio i quam merito constantinus aeduis subuenerit ii quanta eorum causa fecerit n i pars aedui omnium primi fratres populi romani a senatu appellati iidem reipublicae supra caeteros populos addicti galliarum aduersus tirannos quantum in ipsis fuit defensores et ideo constantii liberalitatem experti n septem mensium obsidionem acerbissimam ferre maluerunt ac demum claudio imperatore cuius opem implorarant in gothica expeditione occupato cum auxilii spes nulla esset urbem hostibus diripiendam tradere quam fidem suam uiolare n hunc usque quam bene meritis aeduis subuenerit nunc quam grauiter afflictis noui census acerbitate premebantur n accedebat soli iniquitas n magna ex parte uasta loca et squalida abrupta itinera ii pars eorum urbem ingreditur constantinus mirifico concurrentium populorum studio n benigne singulos compellat quid omnium maxime sua causa factum uelint n relaxat sensum definit uectigalium numerum reliqua debita remissurus quantum fisco suo deberent interrogat iis septem millia capitum remittit hoc est quartam amplius partem censuum utrum id sufficeret percontatus n quinque annorum reliqua uectigalia remittit in fine lustrum illud laudat atque inde ad quinquennalia principis laudanda orationem conuertit n incipit oratio i i si flauia aeduorum tandem aeterno nomine nuncupata sacratissime imperator commouere se funditus atque huc uenire potuisset tota profecto coram de tuis in se maximis pulcherrimisque beneficiis una uoce loqueretur tibique restitutori suo imo ut uerius fatear conditori in ea potissimum ciuitate gratias ageret cuius eam similem facere coepisti sed quoniam id non potest gestit animo quod natura non patitur clamoresque suos quibus quotidie laudes tuas tollit in coelum exaudiri a te non sinit interiecta longinquitas sua id quod fieri decebat gaudiorum patriae meae nuntium sponte suscepi ut essem iam non priuati studii litterarum sed publicae gratulationis orator nolui enim sacratissime imperator cum in illo aditu palatii tui stratum ante pedes tuos ordinem indulgentiae tuae uoce diuina porrectaque hac inuicta dextera subleuasti nomini tuo gratias agere nec mihi uerba quamuis imparata defuissent quis enim aut praeparare se ad beneficia tam insperata potuisset aut ab tanta gratulatione cohiberet sed habui rationem loci ac temporis ne meus ille ardor animi studiumque dicendi tibi quidem quod mihi ad immortalitatem sufficeret probaretur sed propter assistentium paucitatem minus quam te dignum esset iret in populos et te uno die de salute nostra multa tractantem moraretur oratio quae pro magnitudine meritorum tuorum festinare non posset ii ii nunc itaque cum in hac urbe quae adhuc assiduitate praesentiae tuae prae caeteris fruitur habebit enim felicitatis aemulam flauiam nostram totus tibi amicorum tuorum comitatus et omnis imperii apparatus assistat et cum omnes homines omnium fere ciuitatum aut publice missi aut pro se tibi supplices adsint dicam imperator ea quae libenter agnoscas et caeteri nobis indulta non crederent nisi te cognoscente dixissem primum est autem sacratissime imperator in agendis gratiis ostendere id quod indultum sit non fortuitae felicitatis sed iustae fuisse clementiae nam cum omnes homines coram non indigentes iuuare boni sit principis tum principue bene meritis et grauiter affectis subuenire sapientis est quod cum ostendero non tam studio praedicandae patriae meae quam officio demonstrandae prouidentiae tuae tum potissime beneficiorum tuorum magnitudinem prosequar tam maiore uoto quam ingenio quaenam igitur gens toto orbe terrarum in amore romani nominis aeduis se postulet anteponi qui primi omnium inter illas immanes et barbaras galliae gentes plurimis senatusconsultis fratres populi romani appellati sunt et cum a caeteris rhodano ad rhenum usque populis ne pax quidem posset nisi suspecta sperari soli et consanguinitatis nomine gloriati sunt et nuper ut media praeteream diuum claudium parentem tuum ad recuperandas gallias soli uocauerunt et ante paucissimos annos quod maxime praedicandum plurima patris tui beneficia partim rebus effecta perceperunt partim animo significata laetantur iii iii fuit olim saguntus foederata sed cum iam taedio punici belli nouare imperium omnis cuperet hispania fuit amica massilia protegi se maiestate romana gratulabatur imputauere se origine fabulosa in sicilia mamertini in asia ilienses soli aedui non metu territi non adulatione compulsi sed ingenua et simplici charitate fratres populi romani crediti sunt appellarique meruerunt quo nomine praeter caetera necessitudinum uocabula et communitas amoris apparet et dignitatis aequalitas deinde cum finitimae nationes ipsi illi romanae fraternitati non gloriae inuidentes et usque in perniciem sui odiis incitatae germanos sibi auxiliarios dominos inuocassent princeps aeduus in senatum uenit rem docuit cum quidem oblato consessu minus sibi uindicasset quam dabatur scuto innixus perorauit imperata ope romanum exercitum caesaremque cis rhodanum primus induxit semita enim galliae usque ad id temporis transalpina gallia nominabatur sed enim aedui totum istud quod rheno oceano pirenaeis montibus cunctis alpibus continetur romano imperio tradiderunt hibernis hospitaliter praebitis suppeditatis largiter commeatibus armis fabricandis pedestribus equitumque copiis auxiliantibus ita in unam pacem sociatis omnibus celtarum belgarumque populis eripuere barbaris quidquid iunxere romanis iu iu dicet aliquis uetera ista sunt et quidem hoc sanctiora quod uetera bonis enim meritis cum aetate dignitas et pondus accedit atque ut magnos natu parentes magis magisque in dies ueneramur et colimus fratrum uero aequalitas et liberorum soboles blandiore licet leuiore tamen animos tangit affectu ita beneficia antiqua grauiora sunt quamuis praesentia suauiora uideantur sed tamen si illa uetustate obsoleuerunt quid haec recentia quae pueri uidimus attende quaeso quanti sit imperator quod diuum claudium parentem tuum ad recuperandas gallias primi sollicitauerunt expectantesque eius auxilium septem mensibus clausi et omnia inopiae miseranda perpessi tum demum irrumpendas rebellibus gallicanis portas reliquerunt cum fessi obseruare non possent quod si uobis et conatibus aeduorum fortuna fauisset atque ille reipublicae restitutor implorantibus nobis subuenire potuisset sine ullo detrimento romanarum uirium sine clade catalaunica compendium pacis reconciliatis prouinciis attulisset fraternitas aeduorum ob haec igitur merita et prisca diuus pater tuus ciuitatem aeduorum uoluit iacentem erigere perditamque recreare non solum pecuniis ad calendaria largiendis et lauacris quae corruerant extruendis sed et metoecis undique transferendis ut esset illa ciuitas prouinciarum uelut una mater quae reliquas urbes quodammodo romanas prima fecisset u u dixi quam bene meritis aeduis subueneris imperator sequitur ut dicam quam grauiter afflictis qui locus nimium quantum plus mihi suppeditaret orationis si fas esset audiente te rebus tristioribus immorari ut igitur in praedicandis laudibus patriae meae uerecundia modum fecit ne arroganter insurgerem ita in commemorandis eiusdem malis et meus dolor et tuorum aurium consuetudo cohibebit nihil enim libenter audis nisi quos pro tuis gratuleris sed tamen quaeso imperator iniunge patientiam sensibus tuis ut quemadmodum praestantes scientia medici non aspernantur uulnera inspicere quae sanant ita nunc tu paulisper audias aeduorum labores quos sustulisti neque enim potes sine experimento misericordiae ad laudem clementiae peruenire iacebat illa ciuitas non tam innixa romanis quam uirium defectione prostrata ex quo eam noui census exanimauerat acerbitas nec tamen iuste queri poterat cum et agros qui descripti fuerant haberemus et gallicani census communi formula teneremur qui fortunis nemini possimus aequari quo magis imperator clementiae tuae gratias agimus qui remediis sponte concessis fecisti ut quod non poteramus iure petere iuste obtinuisse uideamur ui ui habemus enim ut dixi et hominum numerum qui delati sunt et agrorum modum sed utrumque nequam hominum segnitia terraeque perfidia unde enim nobis remus aut neruius aut ipse ille de proximo tricassinus ager aut arator quorum reditus cum labore contendunt quanquam merito quiuis ignoscat ipsis cultoribus quos piget laborare sine fructu siquidem ager qui nunquam respondet impendiis ex necessitate deseritur etiam inopia rusticanorum quibus in aere alieno uacillantibus nec aquas deducere nec siluas licuit excidere ita quidquid olim fuerat tolerabilis soli aut corruptum est paludibus aut sentibus impeditum quin etiam ipse ille pagus arebrignus manu seritur inuida cuius uno loco uitium cultura perexigua est nam retro caetera siluis et rupibus inuia securarum sunt cubilia bestiarum illa autem quae subiecta et usque ararim porrecta planities fuit quidem ut audio aliquando iucunda cum per singulorum fines continua cultura procursus fontium uallibus patentibus euehebat nunc autem interclusis uastitate meatibus quidquid humilitate sua fuerat uberius in uoraginem et stagna conuersum ipsae denique uineae quas mirantur ignari ita uetustate senuerunt ut culturam iam pene non sentiant radices enim uitium quarum iam nescimus aetatem millies replicando congestae altitudinem debitam scrobibus excludunt et ipsam propaginem non debitam sed obtectam produnt imbribus eluendam et solibus perurendam nec possumus ut aquitanis aliisque prouinciis familiare est nouis uitibus locum ubique metari cum supra saxa perpetua sint infra humilitas pruinosa uii uii nam quid ego de caeteris ciuitatibus illius regionis loquar quibus illacrimasse te ipse confessus es uidisti enim non ut per agros aliarum urbium omnia fere culta aperta florentia uias faciles nauigera flumina ipsas oppidorum portas alluentia sed statim ab eo flexu e quo retrorsum uia ducit in belgicam uasta omnia inculta squalentia muta tenebrosa etiam militaris uia sit confragosa et alternis montibus ardua atque praeceps ut uix semiplena carpenta interdum uacua transmittat ex quo saepe accidit ut obsequia nostra tarda sint cum paucarum frugum nobis difficilior sit euectio quam caeteris plurimarum quo magis imperator pietati tuae gratias agimus qui cum scires itinerum regionum nostrarum aditum atque aspectum tam foedum tamque asperum tamen illo deflectere et urbem illam sola opis tuae expectatione uiuentem illustrare dignatus es boni principis est libenter suos uidere felices sed melioris inuisere etiam laborantes dii boni quisnam illa tum nobis illuxit dies iam enim ad praedicanda remedia numinis tui ordine suo peruenit oratio cum tu quod primum nobis signum salutis fuit portas ipsius urbis intrasti quae te habitu illo in sinum reducto et procurrentibus utrinque turribus amplexu quodam uidebantur accipere uiii uiii miratus es imperator unde se tibi tanta obuiam effunderet multitudo cum solitudinem ex uicino monte uidisses omnes enim ex agris omnium aetatum homines conuolauerunt ut uiderent quem superstitem sibi libenter optarent quod enim ad propagandos aliorum principum solemni uerborum more iuratur tibi constantine soli ultra omnium nostrum fata uicturo secure uouemus cui tam longa aetas propria debeatur magna est profecto uis post diuturnam aegritudinem atque moestitiam surgentium gaudiorum caluit in nobis ultra uires nostras animus ad laetitiam et quodam praesagio futurae felicitatis elati tanta te exultatione suscepimus quasi iam indulgentiam quam daturus eras haberemus exornauimus uias quibus in palatium peruenitur paupere quidem supellectile sed omnium signa collegiorum omnium deorum nostrorum simulacra protulimus paucissima clarorum instrumenta modulorum per compendia saepius tibi occursura protulimus diuites nos crederet qui ueritatem studio aestimaret sedenim prouidentiam tuam latere non potuit quamuis bene dissimulata paupertas intellexisti officiosam et honestam inopum uanitatem ix ix sponte nos ad numinis tui aditum uocas sponte affari sponte quid opis desideraremus interrogare dignatus es haec sunt imperator uera beneficia quae non precibus efflagitata sed ex uoluntaria tua bonitate proueniunt et citra ullam petendi molestiam adipiscendi uoluptatem dederunt neque enim parui negotii est imperatorem totius orbis pro se peculiariter rogare sub tantae maiestatis aspectu perfricare frontem uultum componere confirmare animum uerba concipere trepidanter dicere apte desinere expectare responsum has omnes difficultates imperator uerecundiae nostrae remisisti non solum ultro percunctando quid remedii posceremus sed etiam tibi ipsi suggerendo quae nos tacebamus dum nos iacentes ad pedes tuos clementissimo attollis affatu uidimus misericordiam tuam humentibus oculis eminentem ibant per haec ora lacrimae nobis salutares tibi gloriosae et nos inuicem iam dolore discusso flebamus gaudio nam sicut agros diuturno ardore sitientes expetitus uotis imber ubertat ita lacrimae tuae pectora nostra gaudiis irrigabant ut quamuis nefas esset te flente laetari uinceret tamen gratulatio religionem cum lacrimae illae pietatis essent indices non doloris x x et haec quidem nobis ad summam gratulationem sufficere potuissent etiamsi remediorum nostrorum spem distulisses et quibus nos opibus leuaturus esses dubium reliquisses sed tam prompta in te est natura bonitatis ut quod pia mente conceperis statim uoce declares sic ingenui largique fontes ut ubique prosint ire festinant sic celeriter in terras coelo missa perueniunt sic denique diuina illa mens quae totum mundum hunc gubernat quidquid cogitauit illico fecit in quo tamen imperator si consilium amici callidioris admitteres esset quod fortasse reprehenderetur nimium te scilicet facile ea quae sis tributurus aperire et sine ullo artificio cito promere quae sperari diu debeant nescis imperator tua commendare beneficia praestandi celeritate occupas tempus optandi sedenim indulgentiae celeritate uicisti imperator ipsa elementa quibus animamur et uiuimus diu uenturi hominis partus optatur diu uagitus inconditi locuturam differunt uocem diu fruges hiems cohibet uer elicit aestas flore solidat calor ematurat tu nobis uitam pariter totam dedisti tu fructus meritorum tuorum statim nos metere et in conditis referre iussisti releuaturus censum definisti numerum reliqua debita remissurus quantum deberemus interrogasti quae interrogatio manifesta promissio fuit nam cum is qui omnia potest quid sibi debeatur interrogat non curiose percunctatur ut sciat sed liberaliter cupit audire quantum remittat xi xi separate igitur utraque dicam neque enim quasi per saturam confundenda sunt tanta beneficia septem millia capitum remisisti quartam amplius partem nostrorum censuum et tamen utrum sufficeret hoc nobis saepius requisisti o nos utrumne uerecundos dicam nimium an satis gratos qui reticuimus haesimus indulgentiae tuae ample fluenti modum fecimus plus adhuc praestare cupiebas si ausi fuissemus exposcere quantum sit hoc imperator beneficium quam necessarium nobis quam utile etiam deuotionis officiis non queo satis dicere remissione ista septem millium capitum uiginti quinque millibus dedisti uires dedisti opem dedisti salutem plusque in eo consecutus es quod roborasti quam recidisti in eo quod remisisti quater tantum tibi firmum certumque redditum est id quod irrito petebatur siquidem desperatio perferendi debiti etiam id quod dari poterat inhibebat nec erat ratio conandi cum non esset spes ulla complendi o diuinam imperator tuam in sananda ciuitate medicinam sicut aegra corpora et onerata stupentium torpore membrorum resecata aliqua sui parte sanantur ut imminuta uigeant quae exaggerata torpebant ita nos nimia mole depressi leuato onere consurgimus xii xii nescit taxare indulgentiam tuam qui te putat septem millia capitum sola donasse donasti omnia quae stare fecisti quanquam enim adhuc sub pristina sarcina uacillemus tamen leuior uidetur quia non omnis perfertur exonerandi praesumptio dat patientiam sustinendi certe et nunc liberi parentes suos chariores habent et mariti coniuges non grauate tuentur et parentes adultorum non poenitet filiorum quorum onera sibi remissa laetantur ita omnium pietas olim fessa respirat et suos quemque iuuat numerare securum cum plures adiuuant obsequia paucorum quo magis spe futuri temporis eleuamur recreatur animus securitate praeteriti remissisque reliquis nihil est quod respectandum timendumque sit quod aliquid uirium uenturis pensitationibus necet ita duorum temporum quae sunt maxima molestia liberati sumus unum atque id minimum breui labore transigimus nam cum praeteritum tempus pro modo suo longum futurum autem infinitum sit praesens tempus breue et semper in partem utramque mutabile cum et a praeterito relinquatur et transeat in futurum unus hic annus prope sensum non habet difficultatis duorum temporum indulgentiis coarctatus et quasi terminus quidam positus felicitati et utriusque confinis quae nos et praeterito liberos facit et in futuro securos xiii xiii quinque annorum nobis reliqua remisisti o lustrum omnibus lustris felicius o lustrum quod merito hanc imperii tui aequauit aetatem nobis ergo praecipue te principem dii creauerunt quibus singulis haec est nata felicitas ex quo tu imperare coepisti quinquennalia tua nobis etiam perfecta celebranda sunt illa enim quinto incipiente suscepta omnibus populis iure communia nobis haec propria quae plena sunt praeclara fertur catonis oratio de lustri sui felicitate iam tunc enim in illa uetere republica ad censorum laudem pertinebat si lustrum felix condidissent si horrea messis implesset si uindemia redundasset si oliueta larga fluxissent quid ergo nos conuenit gratulari de hoc indulgentiae tuae lustro lustro quo licet nulla frugum cessarit ubertas fecisti tamen ut omnia uideantur fuisse largiora quam fuerint ualet enim nos tantum habuisse quantum debere desinimus ualet plena fuisse horrea plenas cellas cum in nullis reliquis haereamus hoc nobis est ista largitio quod terra mater frugum quod iupiter moderator aurarum quidquid illi parcius dederant nobis tamen ex beneficio tuo natum est xiu xiu quaenam toto orbe terrarum auri argentique metalla tam larga sunt quis tagus quisue pactolus tanto fluxerunt auro quantum liberalitate tua consecuti sumus non enim maioris est muneris abs te accepisse quin imo quanto est durius extorqueri quod proprium fuerit quam non acquirere quod fuerit alienum tanto dulcior est remissa soluendi necessitas quam lucrandi optata commoditas quam multi imperator auguste quos inopia latitare per saltus aut etiam in exilium ire compulerat ista remissione reliquorum in lucem exeunt in patriam reuertuntur desinunt pristinam accusare pauperiem desinunt odisse agrorum suorum sterilitatem resumunt animos operi praeparant culturam melioribus annituntur auspiciis reuisunt domos referunt uota templis praesertim cum tu omnium nostrorum conseruator adueneris et quasi ille maiestatis tuae comes et socius flagrabit tota ciuitas gaudiis perstrepet et cum proficisceris fortasse retinebit dabis enim ueniam amoris nostri contumeliam feres omnium sis licet dominus urbium omnium nationum nos tamen etiam nomen accepimus tuum iam non antiquum bibracte quidem hucusque dicta est iulia pola florentia sed flauia est ciuitas aeduorum incerti panegiricus constantino augusto prooemium habita est haec oratio anno christi post maxentii cladem mense opinor ianuario treueris antequam constantinus inde ad pacandos germaniae tumultus discederet auctor incertus tamen cl puteanus hunc nazario tribuit quod inquit coniicio ex stilo et ex loco panegirici nazarii constantino dicti qui sic incipit non commemorabo inquit hic tectas continuis stragibus ripas non oppletum aceruis corporum tiberim perstringi haec satis est quod et pridie prolixius mihi dicta sunt nempe in hac ipsa oratione qua fusius describitur praelium quo maxentius debellatus est a constantino deinde ex ordine quo omnes panegirici constituuntur in ueteribus libris subiicitur enim huic panegiricus nazarii qui incipit dicturus constantini etc sinopsis panegirici in exordio accessurum se ad imperatorem laudandum negat nisi nefas esset ei quem propter res leuiores saepe laudasset propter recuperatum imperium non gratulari distributio i quam fortiter constantinus aduersus maxentium bellum susceperit ii quam feliciter confecerit i pars dissuadentibus amicis auspiciis aduersantibus imperii sociis pene desperantibus cum quarta tantum exercitus parte alpes transgressus iturus aduersus hostes duplo plures cataphractos et pro facinorum conscientia nunquam cessuros n maxentium seuerus galerius et maximianus adorti erant cum ingenti exercitu omnes infeliciter n sed pro constantino iustitia pugnabat huius uirtutes cum maxentii uitiis conferuntur n ii pars segusium n taurinos n mediolanum n ueronam n aquileiam capit ubi ex pertinacioribus alios morte afficit alios gladiis in uincula mutatis constringi iubet n uicto ad septimum ab urbe milliare maxentio eoque inter fugiendum e miluio ponte in tiberim collapso n uictor et triumphans in urbem ingreditur n quam dissimilis cinnae mario et sillae n quam clemens erga ciues erga milites bonus quos uictoriarum socios habiturus in inferiorem germaniam secum deducit n constantii gloriam superat n ob quae omnia singularibus a senatu honoribus donatur n in fine iouem precatur pro aeternitate principis num incipit panegiricus i i unde mihi tantum confidentiae sacratissime imperator ut post tot disertissimos homines quos et in urbe sacra et hic rursus audisti dicere auderem nisi nefas esse ducerem et commissi cuiusdam sacrilegii religionem uererer si is qui semper res a numine tuo gestas praedicare solitus essem haec tanto maiora pristinis silentio praeterirem per quae non pars aliqua seruata sed uniuersa sibi est respublica restituta neque enim ignoro quanto inferiora sint ingenia nostra romanis siquidem latine et diserte loqui illis ingeneratum est nobis elaboratum et si quid forte commode dicimus ex illo fonte et capite facundiae imitatio nostra deriuat sed quamuis conscius mihi infirmitatis ingenitae et inchoati potius studii quam eruditi cohibere me silentio nequeo quo minus de recuperata urbe imperioque romano et tandem ex diuturna conuulsione solidato et ipse aliquid coner effari ut inter tantos sonitus disertorum mea quoque uox tenuis exaudita uideatur etenim si in rebus bellicis ipsisque praeliis non solum tubae ac litui sed etiam spartanae tibiae incentiuum aliquod feruntur habuisse credo quia magnos animos paruo licet modulo sufficit incitari cur ego in me de tuo fauore diffidam ut sermonem meum studio potius tui cultus quam suis uiribus metiaris experiar igitur ut possum quanquam oppletis auribus tuis ut sic dixerim insusurrare sine aemulandi fiducia cupidus imitandi ii ii ac primum illud arripiam quod credo neminem adhuc ausum fuisse ut ante de constantia expeditionis tuae dicam quam de laude uictoriae transacto enim nutu aduersi ominis et offenso reuocati utar libertate erga te nostri amoris quem tunc inter metus et reipublicae uota suspendimus tene imperator tantum animo potuisse praesumere ut bellum tantis opibus tanto consensu auaritiae tanta scelerum contagione tanta ueniae desperatione conflatum quiescentibus cunctantibusque tunc imperii tui sociis primus inuaderes quisnam te deus quae tam praesens hortata est maiestas ut omnibus fere tuis comitibus et ducibus non solum tacite mussantibus sed etiam aperte timentibus contra consilia hominum contra haruspicum monita ipse per temet liberandae urbis tempus uenisse sentires habes profecto aliquod cum illa mente diuina constantine secretum quae delegata nostri diis minoribus cura uni se tibi dignatur ostendere alioquin fortissime imperator sic quoque cum uiceris redde rationem rhenum tu quidem toto limite dispositis exercitibus tutum reliqueras sed hoc maiores pro te suscepimus metus quod nobis potius quam tibi consulebas nostramque pacem magis quam bellum quod aggrediebare firmaueras iii iii nae tu imperator nimio nostri amore nescisti ad securitatem nobis uere prouidere qui non omnia tecum arma mouisti cum tua conseruatio salus nostra sit et quid opus erat ipsi rheno instructis et militibus et classibus quem iam pridem barbaris nationibus uirtutis tuae terror obstruxerat an ostentare uoluisti diligentiam tuam diuisis copiis inter custodiam pacis et belli aut etiam iactanter et gloriose probare liberandae urbi te sufficere cum paucis uix enim quarta parte exercitus contra centum millia armatorum hostium alpes transgressus es ut appareret penitius considerantibus id quod nos fugit in amore trepidantes non dubiam te sed promissam diuinitus petere uictoriam duxerat magnum seuerus exercitum et hostem suum perfidia desertus armauerat maiores postea copias maximianus admouerat et ipse transfugis circumcisus uidebatur prospere refugisse ipse denique qui pater illius credebatur discissam ab humeris purpuram detrahere conatus senserat in illud dedecus sua fata transisse mille et sexaginta annis contractas ex toto orbe diuitias monstrum illud redemptis ad ciuile latrocinium manibus ingesserat adhoc aliena matrimonia innocentium capita cum bonis passim donando usque ad mortem deuotionis obstrinxerat parricidas omnes autem insidiatos sibi aut palam aliquid pro libertate conatos poenis affecerat armis oppresserat et inter haec utebatur eius urbis maiestate quam coeperat totam italiam conductis ad omne facinus satellitibus oppleuerat iu iu haec omnia imperator cum cogitares scires uideres nec te paterna grauitas nec tua natura temerarium esse pateretur dic quaeso quid in consilio nisi diuinum numen habuisti an illa te ratio ducebat sua enim cuique prudentia deus est quod in tam dispari contentione non poterat melior causa non superare et innumerabiles licet ille copias pro se obiiceret pro te tamen iustitia pugnaret ut enim omittam illa quae non decet comparari quod erat ille maximiani suppositus tu constantii pii filius ille despectissimae prauitatis detortis solutisque membris nomine ipso abusiua appellatione mutilato tu quod sufficit dicere tantus ac talis ut haec inquam omittam te constantine paterna pietas sequebatur illum ut falso generi non inuideamus impietas te clementia illum crudelitas te pudicitia soli dicata coniugio illum libido stupris omnibus contaminata te diuina praecepta illum superstitiosa maleficia illum denique spoliatorum templorum trucidati senatus plebis romanae fame enectae piacula te abolitarum calumniarum te prohibitarum delationum te conseruatio atque homicidiarii sanguinis gratulatio in tam diuersa causarum ratione diuino consilio imperator hoc est tuo non militum multitudinem sed partium merita numerasti u u magnus alexander cum praeter macedonas suos cunctae graeciae uniuerso illirico innumerabilem dilectum posset indicere nunquam maiores quadraginta millium copias duxit inhabile regenti ratus quidquid excederet et turbam potius quam exercitum tu uero etiam minoribus copiis bellum multo maius aggressus es tanto scilicet tua uirtute propria potior quanto ille numero instructior et ille quidem contra leues medos et imbelles siros et parthorum arma uolatica et asiaticos optantes mutare seruitium rem gessit praelii unius euentu tibi uincendi erant milites pro nefas paulo ante romani armis omnibus more primae classis armati et pro facinorum conscientia nunquam nisi morte cessuri probauit hoc prima obstinatio eorum qui sub ipsis alpium iugis munitissimo licet muro ac situ tenentes oppidum ausi fuerunt te imminente resistere ac portas claudere non credentes illi quidem ut audio te ipsum adesse quis enim crederet tam cito a rheno ad alpes imperatorem cum exercitu peruolasse sed qui tamen non solum praesenti numini tuo uerumetiam nuntiato nomini cedere debuissent luerunt igitur illico dementiae suae poenas cum oblatam sibi a clementia tua ueniam recusassent neque enim uallo fossaque obsessio inchoata est nec cuniculis agendis nec machinis admouendis nec incutiendo ariete tentati quassatique sunt muri sed statim iniectae faces portis scalae propugnaculis nec solum fundis eminus telisque missilibus sed hastis gladiis ita res simul coepta et patrata iunctusque rebellibus fuit conatus et exitus ui ui gomphos urbem thessaliae quoniam abnueret obsequium c caesar uno die sustulit sed ille graeculos homines adortus est tu subalpinos ille solos incolas tu etiam militare praesidium ille non potuit captos a direptione defendere tibi licuit clementiam tuis uictoribus imperare sed illi quidem gomphensium clades documento caeteris fuit tibi paulo post alia in taurinatibus campis pugna pugnata est non trepidantibus ex uictoria tua rebellibus sed iratis incensisque ad ulciscendum animis quos fortunae inclinatio restringere debuisset nec uero temere ac passim uagis hostibus ut facile palantes caederentur sed acie in cunei modum structa descendentibus retro in altitudinem lateribus quae cum prima auide confligeret reflexa impeditos certamine circuiret sed tu id prouidens praemissis utrinque qui obuiam irent et simul si quid insidiarum lateret excuterent ipse obfirmato illo capite deiectaque acie in fugam uersa tanto maiorem in processu stragem edidisti quanto amplioribus subsidiis instructa constiterat ita usque ad taurinatium muros fusi caesique obseratasque nacti portas ab incolis etiam corporum suorum mole clauserunt uii uii quid tibi aliud sperare potuisti miles infelix turpissimo illi tunc deuote prodigio iam enim non insulto sed doleo constantinum tu tantum sanguinis fundere coegisti cui quia salutem uestram a uobis impetrare non licuit pene displicuit ipsa uictoria at non taurinatibus neque caeteris italiae ciuitatibus idem animus fuit qui te imperator exultantes gaudio certatim ad se uocauerunt missae ab omnibus legationes oblati undique commeatus ut appareret quandiu desiderassent cui se tam prompte bello adhuc restante committerent qui fuit dies ille quo mediolanum ingressus quae gratulatio principum ciuitatis qui plausus populi quae securitas intuentium te matrum te uirginum quam duplici fructu fruebantur cum pulcherrimi imperatoris formam uiderent et licentiam non timerent ostentare se omnes et tripudiare sine ullo de reliquiis belli metu et auspicium uictoriae tuae pro consummatione metiebantur non transpadana prouincia uidebatur recepta sed romana quis enim crederet tantis successibus tuis ullum obstaculum fore quo minus omnes exercitus se clementiae tuae traderent cum uirtutis experimentum nouissent muros ui ceperas acie palam uiceras quis tam demens uidebatur ut aut obsideri auderet aut congredi praesertim cum tu dies aliquot mediolani resistens tempus sibi omnibus consulendi dedisses ut de te sperarent uiii uiii sed enim aerumnosa illa et iampridem media aetate nostra ciuili sauguine maculata uerona maximo hostium exercitu tenebatur acerrimis ducibus pertinacissimoque praefecto scilicet ut quam coloniam cnaeus pompeius aliquando deduxerat pompeianus euerteret o miserabilem ueronensium calamitatem quos non tam tua quam intestina satellitum pressit obsidio quippe athesis ille saxis asper et gurgitibus uorticosus et impetu ferox oppugnationem prohibebat omnemque retro regionem euehendis copiis tutam defensamque praestabat quod tamen ne diutius hostem iuuaret prouidentia tua factum est cum superioribus in locis qua lenior amnis et ignari hostes erant exercitus parte proiecta ancipiti periculo clausos obsessosque peiora experiri armis coegisti adeoque omnes qui eruptionem tentauerant cecidisti ut ipse etiam dux cum parte copiarum ad arcessenda auxilia muris excesserit maiorem miser adducturus exercitum ut maiore comitatu cladis occideret quo quidem tempore praecipua apparuit tua imperator cura simul et animi magnitudo qui redeunti illi minore exercitu congredi quam obsidionem intermittere maluisti ne respirare clausis aut effugere aut imminere tergo liceret ix ix et primo quidem ut audio aciem instruxeras duplicem mox prouiso aduersariorum numero explicari statim in frontem ordines et extendi latius arma iussisti ex tuo animo nimirum animos tuorum omnium metiens quamuis grauius inde pondus infringi posse impetu pauciorum laudare me existimas imperator cuncta quae in illo praelio feceris ego uero iterum queror prospexeras omnia disposueras uniuersa summi imperatoris officia compleueras cur ipse pugnasti cur te densissimis hostium globis miscuisti cur salutem reipublicae in pericula tanta misisti an nescire nos putas quod dum nimio rapereris ardore in media hostium tela deueneras et nisi uiam tibi caedibus aperuisses spem totius generis humani et uota deceperas toto quippe impetu ferebare torrenti similis amni quem abruptae radicitus siluae et conuulsa funditus saxa sequerentur quid tibi est imperator cum inferiore fortuna illos pugnare fas est quibus suo cuiusque fato aut uincendum est aut cadendum tu cuius ex uita omnium fata pendent ad ullum discrimen accedas inter tot tela gladiosque uersere quis hoc a te exigit aut quis pati possit ut quidquam in te belli casibus liceat deceat te imperator hostem ferire imo non decet laborare x x spectauit ex edito monte xerxes nauale certamen augustus aliud agens uicit apud actium fuit etiam qui sublatus in scalas inuicem nexas concurrentes eminus uidit exercitus ut nec interesset periculo et adesset euentui ignaua inquies sunt haec exempla sed tuta grauiorque metus est periculi tui quam laetitia uictoriae an non ipsi te caesis fugatisque hostibus interfectoque etiam ipso eorum duce comites et tribuni corripuere lacrimantes amplexique illud tuum anhelum pectus cruentas manus et quidquid de sanguine profundae caedis emerserat hinc atque inde clamarunt quid egeras imperator in quae nos fata proieceras nisi te diuina uirtus tua uindicasset quae haec est impatientia aut quo tibi manus nostras si uersa uice pugnas ipse pro nobis haec ego non dicerem imperator neque ab aliis dicta memorarem nisi beneficio tuae lenitatis tutior esset nostra in uerbis quam tua in armis audacia noua enim quadam uarietate naturae confusoque uirtutum temperamento idem es in praeliis ferocissimus et parta securitate mitissimus xi cum enim dato obsessis tempore poenitendi aquileiam quoque de legatis eorum ac supplicibus recepisses cunctique se tibi dedidissent quos obsidendo seruaueras ignouisti omnibus et uitam quam desperauerant reddidisti et quidem iussisti arma deponere ut multo tutius uictoris pietate tegerentur ut tamen pertinaciae suae merita sentirent corripi eos uincirique iussisti non ad supplicium sed uitam ne conscientiae timore diffugerent grauiterque delinquerent conseruarique iterum non mererentur si seruati non fuissent sed unde tanto hominum numero tot uincula quae continere militares et paulo ante armatas manus possent stupere milites qui producendos susceperant et custodiae curam abnuere et prorsus nescire quid facerent ipsi etiam qui tibi in consilio erant ipse etiam praefectus haerere cum tu diuino monitus instinctu de gladiis eorum gemina manibus aptari claustra iussisti ut seruarent deditos gladii sui quos non defenderant repugnantes xii xii o pulcherrimum et qui omnium oculis subiici debuisset triumphum uirtutis et clementiae tuae cuius enim potentiae fuit hostibus arma deripere eius humanitatis deditos ad impunitatem suis armis alligare atque ita uincire ut eos ferri illius quod contra te gesserant quotidie poeniteret gladius ille quem in te distrinxerat hostis infestus ipse domini sui manus tenuit et paratus ad caedem custos factus est ad salutem magnus poeta dum bellorum toto orbe surgentium discursum apparatumque describit et curuae inquit rigidum falces conflantur in ensem triste nimirum tempus id cum instrumenta cultui pecudum praeparata in caedem hominum uerterentur at nunc rigidi illi mortiferique mucrones in salutaria uincla curuantur et exarmatum hominem non interimunt sed coercent deditosque hostes gladii sui collisi obtusique tutantur qui nihil illis prodesse integri acutique potuerunt xiii xiii omnium ergo armorum ministeria ad diuersos effectus arbitrio tuo seruiunt imperator tibi uincunt gladii tibi seruant te pugnante feriunt te ignoscente custodiunt ut deus ille mundi creator et dominus eodem fulmine suo nunc tristes nunc laetos nuntios mittit ita eadem sub numine tuo tela inimicos aut supplices tuos pernicie aut conseruatione discernuat eripuisti imperator aduersariis tuis gladios ne quis incumberet dolori superasti et eosdem manibus suis innoxios reddidisti ut et clementiae et uindictae tuae satisfaceres quorum sanguini peperceras arma fregisti uita enim hominum diu parta semper seruanda est si liceat ferrum inuentu facile usu mutabile ideo quae erant reparabilia conflasti quod rediuiuum non erat reseruasti quid simile fabulae ferunt conuersa esse humana corpora in fontes aut pecudes aut aues foeda et degener talis conuersio gladius mutatus in manicas hoc est quod securitas post timorem quod umbraculum post calorem splendorem mutatio perdidit sed aciem retudit xiu xiu studium et humanitas tua hortata est imperator hucusque ut exultatio nostra uerbis illud luderet sed iam ad potiora redeamus recuperata omni cis padum italia ipsa iam ad te supplices manus roma tendebat cui portentum illud insederat nihil conari ausum ad tot nuntios suarum cladium quippe ipsa se uilissimi hominis obsidebat ignauia et degeneres animos timor arguebat stultum et nequam animal nusquam extra parietes egredi audebat ita enim aut prodigiis aut metus sui praesagiis monebatur pro pudor intra parietum custodias imperator non ille aspirare in campum non exerceri armis non puluerem pati astutus quidem ne uirorum officia tentantem in illo palatio marmoratis parietibus incedere nam in salustianos hortos ire peregrinatio et expeditio putabatur et hae quidem deliciae toto illo tempore quo orbem obsederat semet incluserat turpissimam hanc eius formidinem protegebant non enim se imbellem sed beatum non inertem sed securum uideri uolebat quoties milites in concionem uocabat se solum cum illis imperatorem alios per limites pro se militare iactabat fruimini aiebat dissipate prodigite haec erat miserorum breuis et caduca felicitas xu xu ac ne tum quidem cum tot aduersa suorum praelia comperisset obuiam ire conatus est ad resistendum cum padi limite aut apennini iugis uteretur sed litteras calamitatum suarum indices supprimebat interdum etiam palam ut usque ad portas ueniretur optabat non intelligens maiestatem illam urbis qua pridem admotos exercitus sollicitauerat iam flagitiis ipsius deformatam et sedibus suis pulsam ad tua auxilia transisse nec ullis praemiis posse corrumpi quos tibi praeter liberalitatem tuam et sacramenti fidem tot uictoriarum gloriae dicauissent quis enim miles qui ductu atque auspiciis tuis toties felicissime dimicasset uulnera illi sua uenderet belli iam pene confecti summam concederet atenim tu idipsum de ardore totius exercitus sentiens sine ulla haesitandi mora qua breuissimum per eos iter est rapto agmine aduolasti celeritatem illam in agendo scipionis et caesaris tunc maxime cupienti romae repraesentans haec est fiducia imperatoris inuicti et suorum mentibus freti non dubitare nec trahere bellum sed proximum quodque pugnae tempus putare uictoriam non enim res erat tibi uti quinto maximo cum annibale uictore ut post res asperas locum tempusque captares sed urgere te successus tuos et continuare uictorias sed quam primum subuenire urbi decebat sapientis enim est imperatoris fractis rebus cunctando consulere secundis non deesse fortunae xui xui itaque unum iam timebatur ne ille conterritus his uiribus grauiter afflictus et in arctum redactus boni consuleret et debitas reipublicae poenas obsidione differret quippe omni africa quam delere statuerat exhausta omnibus insulis exinanitis infiniti temporis annonam congesserat sed diuina mens et ipsius urbis aeterna maiestas nefario homini eripuere consilium ut ex inueterato illo torpore ac foedissimis latebris subito prorumperet et consumpto per desidias senio ipsum diem natalis sui ultima sua caede signaret ne septenarium illum numerum sacrum et religiosum inchoando uiolaret at quomodo instruxit aciem tot annorum uernula purpuratus ita prorsus ne quis euadere ne quis ut fit loco motus referre gradum et instaurare praelium posset cum a fronte armis a tergo tiberi flumine premeretur in quo ille non mehercule cogitauit necessitatem resistendi sed propinquitatem refugiendi nisi forte iam sentiens diem sibi uenisse fatalem ad solatium suae mortis uoluit secum trahere quam plurimos ut omnes essent exitus sui comites qui scelerum participes extitissent quid enim aliud illum sperasse credendum est qui iam ante biduum palatio emigrauerat et cum uxore ac filio in priuatam domum sponte concesserat ut res est ominibus terribilibus agitatus et nocturnis pulsus ultricibus ut tu iam olim exspectatus habitator sacris illis aedibus diu exhalatis expiatisque succederes et adeo ipse uerum sibi dixerat et uenturo tibi cesserat quamuis in praelium ingrederetur armatus cum excedendo palatio iam se abdicasset imperio xuii xuii ad primum igitur aspectum maiestatis tuae primumque impetum totius tui uictoris exercitus hostes territi fugatique et angustiis miluii pontis exclusi exceptis latrocinii illius primis auctoribus qui desperata uenia locum quem pugnae sumpserant texere corporibus caeteri omnes in fluuium abiere praecipites ut tandem aliquod caedis compendium fessis tuorum dexteris eueniret cum impios tiberis hausisset ipsum etiam illum cum equo et armis insignibus frustra conatum per abrupta ripae ulterioris euadere idem tiberis correptum gurgite deuorauit ne tam deforme prodigium uel hanc obitus sui relinqueret famam quod alicuius uiri fortis gladio teloue cecidisset et aliorum quidem hostium corpora et arma praeceps fluuius uoluendo deuexit illum autem eodem quo extinxerat loco tenuit ne diu populi romani laetitia dubitaret si putaretur aliquo profugisse cuius mortis probatio quaereretur xuiii xuiii sancte tibri quondam hospitis monitor aeneae mox romuli conseruator expositi tu nec falsum romulum diu uiuere nec parricidam urbis passus es enatare tu romae tuae altor copiis subuehendis tu munitor moenibus ambiendis merito constantini uictoriae particeps esse uoluisti ut ille hostem in te propelleret tu necares neque enim semper es rapidus et torrens sed pro temporum ratione moderatus tu quietus armatum coclitem reuexisti tibi se placido cloelia uirgo commisit at nunc uiolentus et turbidus hostem reipublicae sorbuisti et ne tuum laterum obsequium eructato cadauere prodidisti reperto igitur et trucidato corpore uniuersus in gaudia et uindictam populus romanus exarsit nec desiit tota urbe qua suffixum hasta ferebatur caput illud piaculare foedari cum interim ut sunt ioci triumphales rideretur gestantis iniuria cum alieni capitis merita pateretur xix xix sed quid ego hucusque iocularia tecta ipsa ut audio commoueri et altitudo culminum uidebatur attolli quacumque numen tuum tardo molimine currus inueheretur tanta te populi densitas tanta senatus stipatio prouehebat simul et attinebat felices qui te propius aspicerent longius positi nominabant quos praeterieras loci quem occupauerant poenitebat uicissim omnes inde discedere hinc sequi certare innumerabilis multitudo et impulsu uario fluctuare et tantum sibi hominum animi post illam sexennii cladem superesse memorabant ausi etiam quidam ut resisteres poscere et queri tam cito accessisse palatium et cum ingressus esses non solum oculis sequi sed pene etiam sacrum limen irrumpere inde omnibus circumfusis ut inde excederes opperiri prospicere optare sperare ut uiderentur eum a quo obsidione liberati fuerant obsidere gloriatus sit licet et uere summus orator humeris se italiae in patriam reportatum te constantine senatus populusque romanus et illo die et aliis quacumque progressus es et oculis ferre gestiuit nec quidquam aliud homines diebus munerum sacrorumque ludorum quam te ipsum spectare potuerunt qui tuus esset fulgor oculorum quae totius corporis circumfusa maiestas quae oris dignitas gaudere cuncti spectaculorum mora et familiaribus sibi artificibus ob hoc solum fauere quod te praesente certarent xx xx nam quid ego de tuis in curia sententiis atque actis loquar quibus senatui auctoritatem pristinam reddidisti salutem quam per te receperant non imputasti memoriam eius in pectore tuo sempiternam fore spopondisti dicerem plura de diuinis orationibus tuis de oblata potius quam impetrata benignitate nisi mallem dicta reticere dum propero facta laudare quamlibet uerba tua in senatu habita nobis nota sint tamen qualia fuerint clementiae tuae gloria nuntiauit o tandem felix ciuili roma uictoria irrupit olim te cinna furiosus et marius iratus qui non solo se octauii consulis capite satiarunt sed luminibus ciuitatis extinctis exempla quae nunc toto sexennio passa es reliquerunt uicit tibi iterum ante portam collatinam silla felix si se parcius uindicasset sed enimuero multis capitibus rostra compleuit constantinus uictoriae licentiam fine praelii terminauit gladios ne in eorum quidem sanguinem distringi passus est quos ad supplicia poscebat xxi xxi deditam sibi idem silla exarmatamque legionem in uilla publica trucidauit perculsumque morientium gemitu senatum monuit ne timeret quod ipse iussisset at iste uictor non modo hostium sed etiam uictoriae suae quidquid militum bello superfuit tibi reseruauit tibi enim iam militant quos exutos armis imperator aduersus hostes barbaros rursus armauit iam obliti deliciarum circi maximi et pompeiani theatri et nobilium lauacrorum rheno danubioque praetenduntur excubias agunt latrocinia compescunt certant denique cum uictoribus ut ciuili bello uicti hostibus comparentur nec tamen id mirum uideri potest cum qualemcumque militem fortissimum facias tuo imperator exemplo non enim fessus praeliis et expletus uictoriis ut natura fert otio te et quieti dedisti sed eodem impetu quo redieras in gallias tuas perrexisti ad inferiorem germaniae limitem magna scilicet intercapedine temporis ac breui locorum distantia post annuam expeditionem statim bello auspicatus a tiberi ad rhenum imo ut omen et similitudo nominis sit et tua imperator magnitudo animi pollicetur a tusco albula ad germanicum albim prolaturus imperium xxii xxii quisnam iste est tam continuus ardor quae diuinitas perpetuo uigens motu omnium rerum interualla sunt cessat terra noualibus dicuntur interdum flumina resistere et ipse dies noctibus acquiescit tu constantine solus infatigabilis bellis bella continuas uictorias uictoriis cumulas quasi praeterita sint obliterata si desinas non putas te uicisse nisi uincas ruperat fidem gens leuis et lubrica barbarorum et robore atque audacia lectis eruptionis auctoribus institisse rheno nuntiabantur illico obuius affuisti et praesentia tua ne auderent transitum terruisti etiam uidebaris rem uotis tuis fecisse contrariam quod inhibita eruptione non foret materia uictoriae sed inopinato consilio usus abeundo enim simulato nuntio maioris in superiore limite tumultus occasionem stolidis ac ferinis mentibus obtulisti in nostra ueniendi relictis in occulto ducibus qui securos adorirentur quo cum uenissent consilium tuum sequitur fortuna toto rheni alueo oppleto nauibus deuectus terras eorum ac domos moestas lugentesque populatus es tantamque cladem uastitatemque periurae genti intulisti ut uix post illud nomen habitura sit xxiii xxiii ite nunc omnes si placet barbarae nationes et exitiales uobis mouete conatus habetis exemplum quamuis enim imperator noster amicorum regum admittat obsequia idque ipsum ualeat ad laudem uictoriae quod a nobilissimis regibus timetur et colitur augeri tamen gloriam uirtutis suae gaudet quoties prouocatur nam quid hoc triumpho pulchrius quod caedibus hostium utitur etiam ad nostrum omnium uoluptatem et pompam munerum de reliquiis barbaricae cladis exaggerat tantam captiuorum multitudinem bestiis obiici ut ingrati et perfidi non minus doloris ex ludibrio sui quam ex ipsa morte patiantur inde est quod cum exitum differre liceat perire festinant seseque letalibus uulneribus et mortibus offerunt ex quo ipso apparet quam magnum sit uicisse tam prodigos sui xxiu xxiu facile est uincere timidos et imbelles quales amoena graecia et deliciae orientis educunt uix leue pallium et sericos sinus uitando sole tolerantes et siquando in periculum uenerint libertatis immemores ut seruire liceat orantes romanum uero militem quem qualemque ordinat disciplina et sacramenti religio confirmat aut trucem francum ferina sola carne distentum qui uitam pro uictus sui uilitate contemnat quantae molis sit superare uel capere quod tu imperator et nuper in italia et in ipso conspectu barbariae paulo ante fecisti ita sine ullo discrimine omnia genera bellorum armorum hostium uni tibi cedunt cedunt ex omni etiam memoria condita litteris monumenta uirtutum nec uero tantummodo uetera illa dictatorum et consulum ac deinceps magnorum principum sed etiam rectissima et pulcherrima diui patris tui facta superasti sordet enim alios ex proximo tempore comparare ipsum inquam diuum constantium iam primis imperii tui lustris rerum gestarum laude cumulasti xxu xxu inuitus hoc forte accipis imperator sed ille dum dicimus gaudet coelo et iampridem uocatus ad sidera adhuc crescit in filio et gloriarum tuarum gradibus ascendit purgauit ille batauiam aduena hoste depulso tibi se ex ultima barbaria indigenae populi dedidere ille oceanum classe transmisit tu et alpes gradu et classibus portus italicos occupasti recuperauit ille britanniam tu nobilissimas africi maris insulas quae populi romani fuere prouinciae ignoscat inquam diuus ipse constantius quid habeo quod comparem italiae africae romae merito igitur tibi constantine et nuper senatus signum dei dedit et paulo ante italia scutum et coronam cuncta aurea dedicarunt ut conscientiae debitum aliqua ex parte releuarent debetur enim diuinitati et simulacrum aureum et uirtuti scutum et corona pietati xxui xxui quamobrem te summe rerum sator cuius tot nomina sunt quot gentium linguas esse uoluisti quem enim te ipse dici uelis scire non possumus siue in te quaedam uis mensque diuina est qua toto infusus mundo omnibus miscearis elementis et sine ullo extrinsecus accedente uigoris impulsu per te ipse mouearis siue aliqua supra omne coelum potestas es quae hoc opus tuum ex altiore naturae arce despicias te inquam oramus et quaesumus ut hunc in omnia saecula principem serues parum est enim optare tantae uirtuti tantaeque pietati quem longissimum habet uita progressum est certe summa in te bonitas est et pietas et ideo quae iusta sunt uelle debes nec abnuendi est causa cum possis nam si est aliquid quod a te benemeritis denegetur aut potestas cessauit aut bonitas fac igitur ut quod optimum humano generi dedisti permaneat aeternum omnesque constantinus in terris degat aetates quamuis enim imperator inuicte iam diuina soboles tua ad reipublicae uota successerit et adhuc speretur futura numerosior illa tamen erit uere beata posteritas ut cum liberos tuos gubernaculis orbis admoueris tu sis omnium maximus imperator 