orbis situm dicere aggredior impeditum opus et facundiae minime capax constat enim fere gentium locorumque nominibus et eorum perplexo satis ordine quem persequi longa est magis quam benigna materia uerum aspici tamen cognoscique dignissimum et quod si non ope ingenii orantis at ipsa sui contemplatione pretium operae attendentium absoluat dicam autem alias plura et exactius nunc ut quaeque erunt clarissima et strictim ac primo quidem quae sit forma totius quae maximae partes quo singulae modo sint atque habitentur expediam deinde rursus oras omnium et litora ut intra extraque sunt atque ut ea subit ac circumluit pelagus additis quae in natura regionum incolarumque memoranda sunt id quo facilius sciri possit atque accipi paulo altius summa repetetur omne igitur hoc quidquid est cui mundi caelique nomen indidimus unum id est et uno ambitu se cunctaque amplectitur partibus differt unde sol oritur oriens nuncupatur aut ortus quo demergitur occidens uel occasus qua decurrit meridies ab aduersa parte septentrio huius medio terra sublimis cingitur undique mari eodemque in duo latera quae hemisphaeria nominant ab oriente diuisa ad occasum zonis quinque distinguitur mediam aestus infestat frigus ultimas reliquae habitabiles paria agunt anni tempora uerum non pariter antichthones alteram nos alteram incolimus illius situs ob ardorem intercedentis plagae incognitus huius dicendus est haec ergo ab ortu porrecta ad occasum et quia sic iacet aliquanto quam ubi latissima est longior ambitur omnis oceano quattuorque ex eo maria recipit unum a septentrione a meridie duo quartum ab occasu suis locis illa referentur hoc primum angustum nec amplius decem milibus passuum patens terras aperit atque intrat tum longe lateque diffusum abigit uaste cedentia litora iisdemque ex diuerso prope coeuntibus adeo in artum agitur ut minus mille passibus pateat inde se rursus sed modice admodum laxat rursusque etiam quam fuit artius exit in spatium quo cum est acceptum ingens iterum et magno et paludi ceterum exiguo ore coniungitur id omne qua uenit quaque dispergitur uno uocabulo nostrum mare dicitur angustias introitumque uenientis nos fretum graeci porthmon appellant qua diffunditur alia aliis locis cognomina acceptat ubi primum se artat hellespontus uocatur propontis ubi expandit ubi iterum pressit thracius bosphorus ubi iterum effudit pontus euxinus qua paludi committitur cimmerius bosphorus palus ipsa maeotis hoc mari et duobus inclutis amnibus tanai atque nilo in tres partes uniuersa diuiditur tanais a septentrione ad meridiem uergens in mediam fere maeotida defluit et ex diuerso nilus in pelagus quod terrarum iacet a freto ad ea flumina ab altero latere africam uocamus ab altero europen ad nilum africam ad tanain europen ultra quicquid est asia est tribus hanc e partibus tangit oceanus ita nominibus ut locis differens eous ab oriente a meridie indicus a septentrione scithicus ipsa ingenti ac perpetua fronte uersa ad orientem tantum ibi se in latitudinem effundit quantum europe et africa et quod inter ambas pelagus inmissum est inde cum aliquatenus solida processit ex illo oceano quem indicum diximus arabicum mare et persicum ex scithico caspium recipit et ideo qua recipit angustior rursus expanditur et fit tam lata quam fuerat dein cum iam in suum finem aliarumque terrarum confinia deuenit media nostris aequoribus excipitur reliqua altero cornu pergit ad nilum altero ad tanain ora eius cum alueo nili amnis ripis descendit in pelagus et diu sicut illud incedit ita sua litora porrigit dein fit uenienti obuiam et primum se ingenti ambitu incuruat post se ingenti fronte ad hellesponticum fretum extendit ab eo iterum obliqua ad bosphorum iterum iterumque ad ponticum latus curua aditum maeotidos transuerso margine adtingit ipsam gremio ad tanain usque conplexa fit ripa qua tanais est in ea primos hominum ab oriente accipimus indos et seras et scithas seres media ferme eoae partis incolunt indi et scithae ultima ambo late patentes neque in hoc tantum pelagus effusi spectant enim etiam meridiem indi oramque indici maris nisi quoad aestus inhabitabilem efficiunt diu continuis gentibus occupant spectant et septentrionem scithae ac litus scithicum nisi unde frigoribus arcentur usque ad caspium sinum possident indis proxima est ariane deinde aria et cedrosis et persis ad sinum persicum hunc populi persarum ambiunt illum alterum arabes ab his quod in africam restat aethiopum est illic caspiani scithis proximi sinum caspium cingunt ultra amazones ultraque eas hiperborei esse memorantur interiora terrarum multae uariaeque gentes habitant gandari et pariani et bactri sugdiani pharmacotrophi chomarae choamani propanisadae dahae super scithas scitharumque deserta ac super caspium sinum comari massagetae cadusi hircani hiberi super amazonas et hiperboreos cimmerii cissianti achaei georgili moschi cercetae phoristae rimphaces atque ubi in nostra maria tractus excedit matiani tibarani et notiora iam nomina medi armenii commageni murrani uegeti cappadoces gallograeci licaones phriges pisidae isauri lidi sirocilices rursus ex his quae meridiem spectant eaedemque gentes interiora litora tenent usque ad sinum persicum super hunc sunt parthi et assirii super illum alterum babilonii et super aethiopas aegiptii ripis nili amnis et mari proxima idem aegiptii possident deinde arabia angusta fronte sequentia litora adtingit ab ea usque ad flexum illum quem supra rettulimus siria et in ipso flexu cilicia extra autem licia et pamphilia caria ionia aeolis troas usque ad hellespontum ab eo bithini sunt ad thracium bosphorum circa pontum aliquot populi alio alioque fine uno omnes nomine pontici ad lacum maeotici ad tanain sauromatae europa terminos habet ab oriente tanain et maeotida et pontum a meridie reliqua nostri maris ab occidente atlanticum a septentrione britannicum oceanum ora eius forma litorum a tanai ad hellespontum qua ripa est dicti amnis qua flexum paludis ad ponticum redigit qua propontidi et hellesponto latere adiacet contrariis litoribus asiae non opposita modo uerum et similis est inde ad fretum nunc uaste retracta nunc prominens tres maximos sinus efficit totidemque se in altum magnis frontibus euehit extra fretum ad occidentem inaequalis admodum praecipue media procurrit ad septentrionem nisi ubi semel iterumque grandi recessu abducitur paene ut directo limite extenta est mare quod primo sinu accipit aegaeum dicitur quod sequenti in ore ionium hadriaticum interius quod ultimo nos tuscum quem grai tirrhenicum perhibent gentium prima est scithia alia quam dicta est ad tanain media ferme pontici lateris hinc in aegaei partem pertinens thracia huic macedonia adiungitur tum graecia prominet aegaeumque ab ionio mari dirimit hadriatici latus illiris occupat inter ipsum hadriaticum et tuscum italia procurrit in tusco intimo gallia est ultra hispania haec in occidentem diuque etiam ad septentrionem diuersis frontibus uergit deinde rursus gallia est longe et a nostris litoribus hucusque permissa ab ea germani ad sarmatas porriguntur illi ad asiam africa ab orientis parte nilo terminata pelago a ceteris breuior est quidem quam europe quia nec usquam asiae et non totis huius litoribus obtenditur longior tamen ipsa quam latior et qua ad fluuium adtingit latissima utque inde procedit ita media praecipue in iuga exsurgens pergit incurua ad occasum fastigatque se molliter et ideo ex spatio paulatim adductior ubi finitur ibi maxime angusta est quantum incolitur eximie fertilis uerum quod pleraque eius inculta et aut harenis sterilibus obducta aut ob sitim caeli terrarumque deserta sunt aut infestantur multo ac malefico genere animalium uasta est magis quam frequens mare quo cingitur a septentrione libicum a meridie aethiopicum ab occidente atlanticum dicimus in ea parte quae libico adiacet proxima nilo prouincia quam cirenas uocant dein cui totius regionis uocabulo cognomen inditum est africa cetera numidae et mauri tenent sed mauri et in atlanticum pelagus expositi ultra nigritae sunt et pharusii usque ad aethiopas hi et reliqua huius et totum latus quod meridiem spectat usque in asiae confinia possident at super ea quae libico mari adluuntur libies aegiptii sunt et leucoaethiopes et natio frequens multiplexque gaetuli deinde late uacat regio perpetuo tractu inhabitabilis tum primos ab oriente garamantas post augilas et trogoditas et ultimos ad occasum atlantas audimus intra si credere libet uix iam homines magisque semiferi aegipanes et blemies et gamphasantes et satiri sine tectis ac sedibus passim uagi habent potius terras quam habitant haec summa nostri orbis hae maximae partes hae formae gentesque partium nunc exactius oras situsque dicturo inde est commodissimum incipere unde terras nostrum pelagus ingreditur et ab his potissimum quae influenti dextra sunt deinde stringere litora ordine quo iacent peragratisque omnibus quae id mare attingunt legere etiam illa quae cingit oceanus donec cursus incepti operis intra extraque circumuectus orbem illuc unde coeperit redeat dictum est atlanticum esse oceanum qui terras ab occidente contingeret hinc in nostrum mare pergentibus laeua hispania mauretania dextra est primae partes illa europae haec africae eius orae finis mulucha caput atque exordium est promunturium quod graeci ampelusiam afri aliter sed idem significante uocabulo appellant in eo est specus herculi sacer et ultra specum tinge oppidum peruetus et ab antaeo ut ferunt conditum exstat rei signum parma elephantino tergori exsecta ingens et ob magnitudinem nulli nunc usuro habilis quam locorum accolae ab illo gestatam pro uero habent traduntque et inde eximie colunt deinde est mons praealtus ei quem ex aduerso hispania adtollit obiectus hunc abilam illum calpen uocant columnas herculis utrumque addit fama nominis fabulam herculem ipsum iunctos olim perpetuo iugo diremisse colles atque ita exclusum antea mole montium oceanum ad quae nunc inundat admissum hic iam mare latius funditur submotasque uastius terras magno impetu inflectit ceterum regio ignobilis et uix quicquam inlustre sortita paruis oppidis habitatur parua flumina emittit solo quam uiris melior et segnitia gentis obscura ex his tamen quae commemorare non piget montes sunt alti qui continenter et quasi de industria in ordinem expositi ob numerum septem ob similitudinem fratres nuncupantur tumuada fluuius et rusigada et siga paruae urbes et portus cui magno est cognomen ob spatium mulucha ille quem diximus amnis est nunc gentium olim regnorum quoque terminus bocchi iugurthaeque ab eo numidia ad ripas exposita fluminis ampsaci spatio quidem quam mauretania angustior est uerum et culta magis et ditior urbium quas habet maximae sunt cirta procul a mari nunc sittianorum colonia quondam regum domus et cum siphacis foret opulentissima iol ad mare aliquando ignobilis nunc quia iubae regia fuit et quod caesarea uocitatur inlustris citra hanc nam in medio ferme litore sita est cartinna et arsinna sunt oppida et quiza castellum et laturus sinus et sardabale fluuius ultra monumentum commune regiae gentis deinde icosium ruthisia urbes effluentes inter eas aucus et nabar aliaque quae taceri nullum rerum famaeue dispendium est interius et longe satis a litore si fidem res capit mirum ad modum spinae piscium muricum ostrearumque fragmenta saxa adtrita uti solent fluctibus et non differentia marinis infixae cautibus anchorae et alia eiusmodi signa atque uestigia effusi olim usque ad ea loca pelagi in campis nihil alentibus esse inuenirique narrantur regio quae sequitur a promunturio metagonio ad aras philaenorum proprie nomen africae usurpat in ea sunt oppida hippo regius et rusiccade et thabraca dein tria promunturia candidum apollinis mercurii uaste proiecta in altum duos grandes sinus efficiunt hipponensem uocant proximum ab hippone diarrito quod litori eius adpositum est in altero sunt castra dellia castra cornelia flumen bagrada utica et carthago ambae inclutae ambae a phoenicibus conditae illa fato catonis insignis haec suo nunc populi romani colonia olim imperii eius pertinax aemula iam quidem iterum opulenta etiam nunc tamen priorum excidio rerum quam ope praesentium clarior hadrumetum leptis clupea habromacte phire neapolis hinc ad sirtim adiacent ut inter ignobilia celeberrimae sirtis sinus est centum fere milia passuum qua mare accipit patens trecenta qua cingit uerum inportuosus atque atrox et ob uadorum frequentium breuia magisque etiam ob alternos motus pelagi affluentis ac refluentis infestus super hunc ingens palus amnem tritona recipit ipsa tritonis unde et mineruae cognomen inditum est ut incolae arbitrantur ibi genitae faciuntque ei fabulae aliquam fidem quod quem natalem eius putant ludicris uirginum inter se decertantium celebrant ultra est oea oppidum et cinips fluuius per uberrima arua decidens tum leptis altera et sirtis nomine atque ingenio par priori ceterum altero fere spatio qua dehiscit quaque flexum agit amplior eius promunturium est borion ab eoque incipiens ora quam lotophagi tenuisse dicuntur usque ad phiconta et id promunturium est inportuoso litore pertinet arae ipsae nomen ex philaenis fratribus traxere qui contra cirenaicos missi carthagine ad dirimendum condicione bellum diu iam de finibus et cum magnis amborum cladibus gestum postquam in eo quod conuenerat non manebatur ut ubi legati concurrerent certo tempore utrimque dimissi ibi termini statuerentur pacti de integro ut quidquid citra esset popularibus cederet mirum et memoria dignissimum facinus hic se uiuos obrui pertulerunt inde ad catabathmon cirenaica prouincia est in eaque sunt hammonis oraculum fidei inclutae et fons quem solis adpellant et rupes quaedam austro sacra haec cum hominum manu attingitur ille inmodicus exsurgit harenasque quasi maria agens sic saeuit ut fluctibus fons media nocte feruet mox et paulatim tepescens fit luce frigidus tunc ut sol surgit ita subinde frigidior per meridiem maxime riget sumit dein teporem iterum et prima nocte calidus atque ut illa procedit ita caldior rursus cum est media perferuet in litore promunturia sunt zephirion et naustathmos portus paraetonius urbes hesperia apollonia ptolemais arsinoe atque unde terris nomen est ipsa cirene catabathmos uallis deuexa in aegiptum finit africam orae sic habitantur ad nostrum maxime ritum moratis cultoribus nisi quod quidam linguis differunt et cultu deum quos patrios seruant ac patrio more uenerantur proximis nullae quidem urbes stant tamen domicilia sunt quae mapalia appellantur uictus asper et munditiis carens primores sagis uelantur uulgus bestiarum pecudumque pellibus humi quies epulaeque capiuntur uasa ligno fiunt aut cortice potus est lac sucusque bacarum cibus est caro plurimum ferina nam gregibus quia id solum opimum est quod potest parcitur interiores incultius etiam secuntur uagi pecora utque e a pabulo ducta sunt ita se ac tuguria sua promouent atque ubi dies deficit ibi noctem agunt quamquam in familias passim et sine lege dispersi nihil in commune consultant tamen quia singulis aliquot simul coniuges et plures ob id liberi adgnatique sunt nusquam pauci ex his qui ultra deserta esse memorantur atlantes solem exsecrantur et dum oritur et dum occidit ut ipsis agrisque pestiferum nomina singuli non habent non uescuntur animalibus neque illis in quiete qualia ceteris mortalibus uisere datur trogoditae nullarum opum domini strident magis quam locuntur specus subeunt alunturque serpentibus apud garamantas etiam armenta sunt eaque obliqua ceruice pascuntur nam pronis directa in humum cornua officiunt nulli certa uxor est ex his qui tam confuso parentium coitu passim incertique nascuntur quos pro suis colant formae similitudine agnoscunt augilae manes tantum deos putant per eos deierant eos ut oracula consulunt precatique quae uolunt ubi tumulis incubuere pro responsis ferunt somnia feminis eorum sollemne est nocte qua nubunt omnium stupro patere qui cum munere aduenerint et tum cum plurimis concubuisse maximum decus in reliquum pudicitia insignis est nudi sunt gamphasantes armorumque omnium ignari nec uitare sciunt tela nec iacere ideoque obuios fugiunt neque aliorum quam quibus idem ingenii est aut congressus aut conloquia patiuntur blemiis capita absunt uultus in pectore est satiris praeter effigiem nihil humani aegipanum quae celebratur ea forma est haec de africa asiae prima pars aegiptus inter catabathmon et arabas ab hoc litore penitus immissa donec aethiopiam dorso contingat ad meridiem refugit terra expers imbrium mire tamen fertilis et hominum aliorumque animalium perfecunda generatrix nilus efficit amnium in nostrum mare permeantium maximus hic ex desertis africae missus nec statim nauigari facilis nec statim nilus est et cum diu simplex saeuusque descendit circa meroen late patentem insulam in aethiopiam diffunditur alteraque parte astabores altera astape dictus est ubi rursus coit ibi nomen hoc capit inde partim asper partim nauigia patiens in immanem lacum deuenit ex quo praecipiti impetu egressus et tachempso alteram insulam amplexus usque ad elephantinen urbem aegiptiam atrox adhuc feruensque decurrit tum demum placidior et iam bene nauigabilis primum iuxta cercasorum oppidum triplex esse incipit deinde iterum iterumque diuisus ad delta et ad melin it per omnem aegiptum uagus atque dispersus septemque in ora se scindens singulis tamen grandis euoluitur non pererrat autem tantum eam sed aestiuo sidere exundans etiam irrigat adeo efficacibus aquis ad generandum alendumque ut praeter id quod scatet piscibus quod hippopotamos crocodilosque uastas beluas gignit glaebis etiam infundat animas ex ipsaque humo uitalia effingat hoc eo manifestum est quod ubi sedauit diluuia ac se sibi reddidit per umentes campos quaedam nondum perfecta animalia sed tum primum accipientia spiritum et ex parte iam formata ex parte adhuc terrena uisuntur crescit porro siue quod solutae magnis aestibus niues ex inmanibus aethiopiae iugis largius quam ripis accipi queant defluunt siue quod sol hieme terris propior et ob id fontem eius minuens tunc altius abit sinitque integrum et ut est plenissimus surgere siue quod per ea tempora flantes etesiae aut actas a septentrione in meridiem nubes super principia eius imbre praecipitant aut uenienti obuiae aduerso spiritu cursum descendentis impediunt aut harenis quas cum fluctibus litori adplicant ostia obducunt fitque maior uel quod nihil ex semet amittit uel quod plus quam solet accipit uel quod minus quam debet emittit quod si est alter orbis suntque oppositi nobis a meridie antichthones ne illud quidem a uero nimium abscesserit in illis terris ortum amnem ubi subter maria caeco alueo penetrauerit in nostris rursus emergere et hac re solstitio adcrescere quod tum hiemps sit unde oritur alia quoque in his terris mira sunt in quodam lacu chemmis insula lucos siluasque et apollinis grande sustinens templum natat et quocumque uenti agunt pellitur piramides tricenum pedum lapidibus exstructae quarum maxima tres namque sunt quattuor fere soli iugera qua sedet occupat totidem in altitudinem erigitur moeris aliquando campus nunc lacus uiginti milia passuum in circuitum patens altior quam ad nauigandum magnis onustisque nauibus satis est psammetichi opus labirinthus domos mille et regias duodecim perpetuo parietis ambitu amplexus marmore exstructus ac tectus unum in se descensum habet intus paene innumerabiles uias multis ambagibus huc et illuc remeantibus sed continuo anfractu et saepe reuocatis porticibus ancipites quibus subinde alium super alios orbem agentibus et subinde tantum redeunte flexu quantum processerat magno et explicabili tamen errore perplexus est cultores regionum multo aliter a ceteris agunt mortuos fimo obliti plangunt nec cremare aut fodere fas putant uerum arte medicatos intra penetralia conlocant suis litteris peruerse utuntur lutum inter manus farinam calcibus subigunt forum ac negotia feminae uiri pensa ac domus curant onera illae umeris hi capitibus accipiunt parentes cum egent illis mulieribus scilicet necesse est his liberum est alere cibos palam et extra tecta sua capiunt obscena intimis aedium reddunt colunt effigies multorum animalium atque ipsa magis animalia sed alia alii adeo ut quaedam eorum etiam per inprudentiam interemisse capitale sit et ubi morbo aut forte extincta sint sepelire ac lugere sollemne sit apis populorum omnium numen est bos niger certis maculis insignis et cauda linguaque dissimilis aliorum raro nascitur nec coitu pecudis ut aiunt sed diuinitus et caelesti igne conceptus diesque quo gignitur genti maxime festus est ipsi uetustissimi ut praedicant hominum trecentos et triginta reges ante amasim et supra tredecim milium annorum aetates certis annalibus referunt mandatumque litteris seruant dum aegiptii sunt quater cursus suos uertisse sidera ac solem bis iam occidisse unde nunc oritur uiginti milia urbium amasi regnante habitarunt et nunc multas habitant earum clarissimae procul a mari sais memphis siene bubastis elephantine thebae utique quae ut homero dictum est centum portas siue ut alii aiunt centum aulas habent totidem olim principum domos solitasque singulas ubi negotium exegerat dena armatorum milia effundere in litore alexandria africae contermina pelusium arabiae ipsas oras secant canopicum bolbiticum sebenniticum pathmeticum mendesium cataptistum pelusiacum nili ostia arabia hinc ad rubrum mare pertinet sed illic magis laeta et ditior ture atque odoribus abundat hic nisi qua casio monte adtollitur plana et sterilis portum admittit azotum suarum mercium emporium qua in altum abit adeo edita ut ex summo uertice a quarta uigilia ortum solis ostendat siria late litora tenet terrasque etiam latius introrsus aliis aliisque nuncupata nominibus nam et coele dicitur et mesopotamia et damascene et adiabene et babilonia et iudaea et co mmagene et sophene hic palaestine est qua tangit arabas tum phoenice et ubi se ciliciae committit antiochia olim ac diu potens sed cum eam regno semiramis tenuit longe potentissima operibus certe eius insignia multa sunt duo maxime excellunt constituta urbs mirae magnitudinis babilon ac siccis olim regionibus euphrates et tigris immissi ceterum in palaestina est ingens et munita admodum gaza sic persae aerarium uocant et inde nomen est quod cum cambises armis aegiptum peteret huc belli et opes et pecuniam intulerat est non minor ascalon est iope ante diluuium ut ferunt condita ubi cephea regnasse eo signo accolae adfirmant quod titulum eius fratrisque phinei ueteres quaedam arae cum religione plurima retinent quin etiam rei celebratae carminibus ac fabulis seruataeque a perseo andromedae clarum uestigium marinae beluae ossa immania ostentant phoenicen inlustrauere phoenices sollers hominum genus et ad belli pacisque munia eximium litteras et litterarum operas aliasque etiam artes maria nauibus adire classe confligere inperitare gentibus regnum proeliumque conmenti in ea est et tiros aliquando insula nunc adnexa terris quod ab inpugnante quondam alexandro iacta sunt opera uici tenent ulteriora et adhuc opulenta sidon antequam a persis caperetur maritimarum urbium maxima ab ea ad promunturium theuprosopon duo sunt oppida biblos et botris ultra tria fuerunt singulis inter se stadiis distantia locus ex numero tripolis dicitur tum simira castellum et urbs non obscura marathos inde iam non obliqua pelago sed aduersa adiacens asia grandem sinum inflexo tractu litoris accipit populi dites circumsident situs efficit quia regio fertilis crebris et nauigabilibus alueis fluminum peruia diuersas opes maris atque terrarum facili commercio permutat ac miscet in eo prima est reliqua pars siriae cui antiochiae cognomen additur et in ora eius urbes seleucia hipatos beritos laodicea rosos amnesque qui inter eas eunt licos et hipatos et orontes tum mons amanus et ab eo statim miriandros et cilices at in recessu intimo locus est magni aliquando discriminis fusorum ab alexandro persarum fugientisque darii spectator ac testis nunc ne minima quidem tunc ingenti urbe celebris issos fuit et hac re sinus issicus dicitur procul inde hammodes promunturium inter piramum cidnumque fluuios iacet piramus isso propior mallon praeterfluit cidnus ultra per tarsum exit deinde urbs est olim a rhodiis argiuisque post piratis pompeio adsignante possessa nunc pompeiopolis tunc soloe iuxta in paruo tumulo arati poetae monimentum ideo referendum quia ignotum quam ob causam iacta in id saxa dissiliunt non longe hinc coricos oppidum portu saloque incingitur angusto tergore continenti adnexum supra specus est nomine coricius singulari ingenio ac supra quam ut describi facile possit eximius grandi namque hiatu patens montem litori adpositum et decem stadiorum cliuo satis arduum ex summo statim uertice aperit tunc alte demissus et quantum demittitur amplior uiret lucis pendentibus undique et totum se nemoroso laterum orbe conplectitur adeo mirificus ac pulcher ut mentes accedentium primo aspectu consternat ubi contemplari durauere non satiet unus in eum descensus est angustus asper quingentorum et mille passuum per amoenas umbras et opaca siluae quiddam agreste resonantis riuis hinc atque illinc fluitantibus ubi ad ima peruentum est rursum specus alter aperitur ob alia dicendus terret ingredientes sonitu cimbalorum diuinitus et magno fragore crepitantium deinde aliquamdiu perspicuus mox et quo magis subitur obscurior ducit ausos penitus alteque quasi cuniculo admittit ibi ingens amnis ingenti fonte se extollens tantummodo se ostendit et ubi magnum impetum breui alueo traxit iterum demersus absconditur intra spatium est magis quam ut progredi quisquam ausit horribile et ideo incognitum totus autem augustus et uere sacer habitarique a diis et dignus et creditus nihil non uenerabile et quasi cum aliquo numine se ostentat alius ultra est quem tiphoneum uocant ore angusto et multum ut experti tradidere pressus et ob id adsidua nocte suffusus neque umquam perspici facilis sed quia aliquando cubile tiphonis fuit et quia nunc demissa in se confestim exanimat natura fabulaque memorandus duo deinde promunturia sunt sarpedon finis aliquando regni sarpedonis et quod ciliciam a pamphilia distinguit anemurium interque ea celenderis et nagidos samiorum coloniae sed celenderis sarpedoni propior in pamphilia est melas nauigabilis fluuius oppidum sida et alter fluuius eurimedon magna apud eum cimonis atheniensium ducis aduersus phoenicas et persas naualis pugna atque uictoria fuit mare quo pugnatum est ex edito admodum colle prospectat aspendos quam argiui condiderant possedere finitimi deinde alii duo ualidissimi cestros et cataractes cestros nauigari facilis hic quia se praecipitat ita dictus inter eos perga est oppidum et dianae quam ab oppido pergaeam uocant templum trans eosdem mons sardemisos et phaselis a mopso condita finis pamphiliae licia continuo cognominata a lico rege pandionis filio atque ut ferunt infestata olim chimaerae ignibus sidae portu et tauri promunturio grandem sinum claudit taurus ipse ab eois litoribus exsurgens uaste satis attollitur dein dextro latere ad septentrionem sinistro ad meridiem uersus it in occidentem rectus et perpetuo iugo magnarumque gentium qua dorsum agit terminus ubi terras diremit exit in pelagus idem autem et totus ut dictus est dicitur etiam qua spectat orientem deinde haemodes et caucasus et propanisus tum caspiae pilae niphates armeniae pilae et ubi iam nostra maria contingit taurus iterum post eius promunturium flumen est limira et eodem nomine ciuitas atque ut multa oppida sic praeter pataram non inlustria illam nobilem facit delubrum apollinis quondam opibus et oraculi fide delphico simile ultra est xanthus flumen et xanthos oppidum mons cragus et quae liciam finit urbs telmesos caria sequitur habitant incertae originis alii indigenas sunt qui pelasgos quidam cretas existimant genus usque eo quondam armorum pugnaeque amans ut aliena etiam bella mercedibus agerent hic castella sunt aliquot dein promunturia duo pedalion et cria et secundum calbim amnem caunus oppidum ualetudine habitantium infame inde ad halicarnasson haec iacent rhodiorum aliquot coloniae portus duo gelos et cui ex urbe quam amplectitur thissanusa cognomen est inter eos oppidum larumna et pandion collis in mare emissus tum tres ex ordine sinus thimnias schoenus bubasius thimniae promunturium aphrodisium est schoenus ambit hilam bubasius cirnon tum cnidus in cornu paene insulae interque eam et ceramicum sinum in recessu posita euthana halicarnassos argiuorum colonia est et cur memoranda sit praeter conditores mausoleum efficit regis mausoli monimentum unum de miraculis septem artemisiae opus trans halicarnasson illa sunt litus leuca urbes mindos caruanda neapolis sinus iasius et basilicus in iasio est bargilos post basilicum ionia aliquot se ambagibus sinuat et primum a posideo promunturio flexum inchoans cingit oraculum apollinis dictum olim branchidae nunc didimei miletum urbem quondam ioniae totius belli pacisque artibus principem patriam thaletis astrologi et timothei musici et anaximandri phisici aliorumque ciuium inclutis ingeniis merito inclutam utcumque ioniam uocant urbem hippin amnis maeandri exitum latmium montem endimionis a luna ut ferunt adamati fabula nobilem dein rursus inflexa cingit urbem prienen et gaesi fluminis ostium moxque ut maiore circuitu ita plura conplectitur ibi est panionium sacra regio et ob id eo nomine adpellata quod eam communiter iones colunt ibi a fugitiuis ut aiunt condita nomen famae adnuit phigela ibi ephesus et dianae clarissimum templum quod amazones asia potitae consecrasse traduntur ibi caistros amnis ibi lebedos clariique apollinis fanum quod manto tiresiae filia fugiens uictores thebanorum epigonos et colophon quam mopsus eiusdem mantus filius statuit at promunturium quo sinus clauditur quia altera parte alium quem smirnaeum uocant efficit angustisque ceruicibus reliqua extendit in latius abit in paene insulae faciem super angustias hinc teos illinc clazomenae qua terga agunt confinio adnexae mari diuersis frontibus diuersa maria prospectant in ipsa paene insula est corina in sinu smirnaeo est hermus amnis et urbs leuca extra phocaea ioniae ultima proxima regio ex quo ab aeolis incoli coepit aeolis facta ante misia et qua hellespontum adtingit troianis possidentibus troas fuit primam urbium a mirino conditore mirinam uocant sequentem pelops statuit uicto oenomao reuersus ex graecia cimen nominauit pulsis qui habitauerant dux amazonum cime supra caicus inter elaean decurrit et pitanen illam quae arcesilan tulit nihil adfirmantis academiae clarissimum antistitem tum in promunturio est cina oppidum quod praeteruectos sinus excipit non paruos sed longe ac molliter flexus retrahensque paulatim oras usque ad ima montis idae is primo paruis urbibus aspersus est quarum clarissima est cistena gremio interiore campus thebe nomine adrimetion asturam chrisam oppida eodem quo dicta sunt ordine adiacentia continet in altero latere antandrum duplex causa nominis iactatur alii ascanium aeneae filium cum ibi regnaret captum a pelasgis ea se redemisse commemorant alii ab his putant conditam quos ex andro insula uis et seditio exegerat hi antandrum quasi pro andro illi quasi pro uiro accipi uolunt sequens tractus tangit gargara et asson aeolorum colonias tum sinus alter achaeon limen non longe ab ilio litora incuruat urbe bello excidioque clarissima hic sigeum fuit oppidum hic achiuorum fuit bellantium statio huc ab idaeo monte demissus scamander exit et simois fama quam natura maiora flumina ipse mons uetere diuarum certamine et iudicio paridis memoratus orientem solem aliter quam in aliis terris solet aspici ostentat namque ex summo uertice eius speculantibus paene a media nocte sparsi ignes passim micare et ut lux adpropinquat ita coire ac se coniungere uidentur donec magis magisque collecti pauciores subinde et una ad postremum flamma ardeant ea cum diu clara et incendio similis effulsit cogit se ac rotundat et fit ingens globus diu is quoque grandis et terris adnexus adparet dein paulatim decrescens et quanto decrescit eo clarior fugat nouissime noctem et cum die iam sol factus attollitur extra sinum sunt rhoetea litora rhoeteo et dardania claris urbibus aiacis tamen sepulcro maxime inlustria ab his fit artius mare nec iam adluit terras sed rursus diuidens angusto hellesponti freto litus obuium findit facitque ut iterum terrae qua fluit latera sint interius bithini sunt et mariandini in ora graiae urbes abidos et lampsacum et parion et priapos abidos magni quondam amoris commercio insignis est lampsacum phocaeis appellantibus nomen ex eo traxit quod consulentibus in quasnam terras potissimum tenderent responsum erat ubi primum fulsisset ibi sedem capessere nt tum rursus fit apertius mare propontis in id granicus effunditur pugna quae primum inter persas et alexandrum fuit nobilis trans amnem sedet in ceruice paene insulae cizicum nomen cizicus indidit quem a miniis inprudentibus cum colchos peterent fusum acie caesumque accepimus post placia et scilace paruae pelasgorum coloniae quibus a tergo imminet mons olimpus ut incolae uocant misius flumen rindacos in quae secuntur emittit ur circa angues nascuntur immanes neque ob magnitudinem modo sed ob id etiam mirabiles quod ubi in alueum eius aestus solemque fugerunt emergunt atque hiant superuolantesque aues quamuis alte et perniciter ferantur absorbent trans rindacum est dascilos et quam colophonii conlocauere mirlea duo sunt inde modici sinus alter cianos nomine cion amplectitur phrigiae haud longe iacentis opportunissimum emporium alter olbianos in promunturio fert neptuni fanum in gremio astacon a megarensibus conditam dein propiores terrae iterum iacent exiturique in pontum pelagi canalis angustior europam ab asia stadiis quinque disterminat thracius ut dictum est bosphorus ipsis in faucibus oppidum in ore templum est oppidi nomen calchedon auctor archias megarensium princeps templi numen iuppiter conditor iaso hic iam sese ingens pontus aperit nisi qua promunturia sunt huc atque illuc longo rectoque limite extentus sinuatus cetera sed quia contra minus quam ad laeuam et dextram abscessit mollibusque fastigiis donec angustos utrimque angulos faciat inflectitur ad formam scithici arcus maxime incuruos breuis atrox nebulosus raris stationibus non molli neque harenoso circumdatus litore uicinus aquilonibus et quia non profundus est fluctuosus atque feruens olim ex colentium saeuo admodum ingenio axenus post commercio aliarum gentium mollitis aliquantum moribus dictus euxinus in eo primum mariandini urbem habitant ab argiuo ut ferunt hercule datam heraclea uocitatur id famae fidem adicit iuxta specus est acherusia ad manes ut aiunt peruius atque inde unde extractum cerberum existimant tum tios oppidum milesiorum quidem colonia sed iam soli gentisque paphlagonum quorum in litoribus paene mediis promunturium est carambis citra parthenius amnis urbes sesamus et cromnos et a citisoro phrixi filio posita citoros tum cinolis et colliris et quae paphlagoniam finit armene chalibes proximi clarissimas habent amison et sinopen cinici diogenis patriam amnium halin et thermodonta secundum halin urbs est licasto ad thermodonta campus in eo fuit themiscurum oppidum fuere et amazonum castra ideo amazonium uocant tabereni chalibas adtingunt quibus in lusu risuque summum bonum est ultra carambim mossini turres ligneas subeunt notis corpus omne persignant propatulo uescuntur promisce concumbunt et palam reges suffragio deligunt uinculisque et artissima custodia tenent atque ubi culpam praue quid imperando meruere inedia diei totius adficiunt ceterum asperi inculti pernoxii adpulsis dein minus feri uerum et hi inconditis moribus macrocephali bechiri buxeri rarae urbes cerasunta et trapezos maxime inlustres inde is locus est ubi finem ductus a bosphoro tractus accipit atque inde se in sinu aduersi litoris flexus adtollens angustissimum ponti facit angulum hic sunt colchi huc phasis erumpit hic eodem nomine quo amnis est a themistagora milesio deductum oppidum hic phrixi templum et lucus fabula uetere pellis aureae nobilis hinc orti montes longo se iugo et donec riphaeis coniungantur exporrigunt qui altera parte in euxinum et maeotida et tanain altera in caspium pelagus obuersi cerauni dicuntur idem aliubi taurici moschi amazonici caspii coraxici caucasii ut aliis aliisue adpositi gentibus ita aliis aliisque dicti nominibus at in primo flexu iam curui litoris oppidum est quod graeci mercatores constituisse et quia cum caeca tempestate agerentur ignaris qua terra esset cicni uox notam dederat cicnum adpellasse dicuntur reliqua eius ferae incultaeque gentes uasto mari adsidentes tenent melanchlaena toretica sex colicae coraxici phthirophagi heniochi achaei cercetici et iam in confinio maeotidis sindones in heniochorum finibus dioscorias a castore et polluce pontum cum iasone ingressis sindos in sindonum ab ipsis terrarum cultoribus condita est obliqua tunc regio et in latum modice patens inter pontum paludemque ad bosphorum excurrit quam duobus alueis in lacum et in mare profluens coracanda paene insulam reddit quattuor urbes ibi sunt hermonassa cepoe phanagorea et in ipso ore cimmerium hac ingressos lacus accipit longe lateque diffusus qua terras tangit incuruo circumdatus litore qua mari propior est nisi ubi aperitur quasi margine obductus citra magnitudinem prope ponto similis oram quae a bosphoro ad tanain usque deflectitur maeotici incolunt thatae sirachi phicores et ostio fluminis proximi ixamatae apud eos easdem artes feminae quas uiri exercent adeo ut ne militia quidem uacent uiri pedibus merent sagittisque depugnant illae equestre proelium ineunt nec ferro dimicant sed quos laqueis intercepere trahendo conficiunt nubunt tamen uerum ut nubiles habeantur non in aetate modus est nisi quae hostem interemere uirgines manent ipse tanais ex riphaeo monte deiectus adeo praeceps ruit ut cum uicina flumina tum maeotis et bosphorus tum ponti aliqua brumali rigore durentur solus aestus hiememque iuxta ferens idem semper et sui similis incitatusque decurrat ripas eius sauromatae et ripis haerentia possident una gens aliquot populi et aliquot nomina primi maeotidae ginaecocratumenoe regna amazonum fecundos pabulo ad alia steriles nudosque campos tenent budini gelonion urbem ligneam habitant iuxta thissagetae turcaeque uastas siluas occupant alunturque uenando tum continuis rupibus late aspera et deserta regio ad aremphaeos usque permittitur his iustissimi mores nemora pro domibus alimenta bacae et feminis et maribus nuda sunt capita sacri itaque habentur adeoque ipsos nemo de tam feris gentibus uiolat ut aliis quoque ad eos confugisse pro asilo sit ultra surgit mons riphaeus ultraque eum iacet ora quae spectat oceanum pomponius mela de chorographia liber secundus asiae in nostrum mare tanainque uergentis quem dixi finis ac situs est ac per eundem amnem in maeotida remeantibus ad dexteram europa est modo sinistro latere innauigantium adposita in ea riphaeis montibus proxuma et huc enim pertinent cadentes adsidue niues adeo inuia efficiunt ut ultra ne uisum quidem intendentium admittant deinde est regio ditis admodum soli inhabitabilis tamen quia gripi saeuum et pertinax ferarum genus aurum terra penitus egestum mire amant mireque custodiunt et sunt infesti attingentibus hominum primi sunt scithae scitharumque quis singuli oculi esse dicuntur arimaspoe ab eis essedones usque ad maeotida huius flexum buces amnis secat agathirsi et sauromatae ambiunt quia pro sedibus plaustra habent dicti amaxobioe obliqua tunc ad bosphorum plaga excurrens ponto ac maeotide includit ur in paludem uergentia satarchae tenent in bosphorum cimmerica oppida murmecion panticapaeon theodosia hermisium in euxinum mare taurici super eos sinus portuosus et ideo calos limen appellatus promunturiis duobus includitur alterum criu metopon uocant carambico quod in asia diximus par et aduersum parthenion alterum oppidum adiacet cherrone sus a diana si creditur conditum et nimphaeo specu quod in arce eius nimphis sacratum est maxime inlustre subit tum ripam mare et donec quinque milium passuum spatio absit a maeotide refugientia usque subsequens litora quod satarchae et taurici tenent paene insulam reddit quod inter paludem et sinum est taphrae nominantur sinus carcinites in eo urbs est carcine quam duo flumina gerrhos et ipacares uno ostio effluentia adtingunt uerum diuersis fontibus et aliunde delapsa nam gerrhos inter basilidas et nomadas ipacares per nomadas euoluitur siluae deinde sunt quas maximas hae terrae ferunt et panticapes qui nomadas georgosque disterminat terra tum longe distenta excedens tenui radice litori adnectitur post spatiosa modice paulatim se ipsa fastigat et quasi in mucronem longa colligens latera facie positi ensis adiecta est achilles infesta classe mare ponticum ingressus ibi ludicro certamine celebrasse uictoriam et cum ab armis quies erat se ac suos cursu exercitauisse memoratur ideo dicta est dromos achilleos tum boristhenes gentem sui nominis adluit inter scithiae amnes amoenissimus turbidis aliis liquidissimus defluit placidior quam ceteri potarique pulcherrimus alit laetissima pabula magnosque pisces quibus et optimus sapor et nulla ossa sunt longe uenit ignotisque ortus e fontibus quadraginta dierum iter alueo stringit tantoque spatio nauigabilis secundum boristhenidam et olbian graeca oppida egreditur callippidas hipanis includit ex grandi palude oritur quam matrem eius accolae appellant et diu qualis natus est defluit tandem non longe a mari ex paruo fonte cui exampaeo cognomen est adeo amaras aquas accipit ut ipse quoque iam sui dissimilis et non dulcis hinc defluat asiaces proximus inter callippidas asiacasque descendit hos ab histricis tira separat surgit in neuris qua exit sui nominis oppidum adtingit at ille qui scithiae populos a sequentibus dirimit apertis in germania fontibus alio quam desinit nomine exoritur nam per immania magnarum gentium diu danuuius est deinde aliter eum adpellantibus accolis fit hister acceptisque aliquot amnibus ingens iam et eorum qui in nostrum mare decidunt tantum nilo minor totidem quot ille ostiis sed tribus tenuibus reliquis nauigabilibus effluit ingenia cultusque gentium differunt essedones funera parentium laeti et uictimis ac festo coetu familiarium celebrant corpora ipsa laniata et caesis pecorum uisceribus inmixta epulando consumunt capita ubi fabre expoliuere auro uincta pro poculis gerunt haec sunt apud eos ipsos pietatis ultima officia agathirsi ora artusque pingunt ut quique maioribus praestant ita magis aut minus ceterum isdem omnes notis et sic ut ablui nequeant satarchae auri argentique maximarum pestium ignari uice rerum commercia exercent atque ob saeua hiemis admodum adsiduae demersis in humum sedibus specus aut suffossa habitant totum bracati corpus et nisi qua uident etiam ora uestiti tauri iphigeniae et orestis aduentu maxime memorati immanes sunt moribus immanemque famam habent solere pro uictimis aduenas caedere basilidis ab hercule et echidna generis principia sunt mores regii arma tantum sagittae uagi nomades pecorum pabula secuntur atque ut illa corum durant ita diu stata sede agunt colunt georgi exercentque agros asiacae furari quid sit ignorant ideoque nec sua custodiunt nec aliena contingunt interius habitantium ritus asperior et incultior regio est bella caedesque amant mosque est bellantibus cruorem eius quem primum interemerunt ipsis ex uulneribus ebibere ut quisque plures interem erit ita apud eos habetur eximius ceterum expertem esse caedis inter opprobria uel maximum ne foedera quidem incruenta sunt sauciant se qui paciscuntur exemptumque sanguinem ubi permiscuere degustant id putant mansurae fidei pignus certissimum inter epulas quot quisque interfecerit referre laetissima et frequentissima mentio binisque poculis qui plurimos rettulere perpotant is inter iocantis honos praecipuus est pocula ut essedones parentium ita inimicissimorum capitibus expoliunt apud anthropophagos ipsae etiam epulae uisceribus humanis apparantur geloni hostium cutibus equos seque uelant illos reliqui corporis se capitum melanchlaenis atra uestis et ex ea nomen neuris statum singulis tempus est quo si uelint in lupos iterumque in eos qui fuere mutentur mars omnium deus ei pro simulacris enses et cinctoria dedicant hominesque pro uictumis feriunt terrae late patent et ob excedentia ripas suas plerumque flumina nusquam non ad pabula fertiles alicubi usque eo steriles ad cetera ut qui habitant lignorum egentes ignes ossibus alant his thracia proxima est eaque a pontici lateris fronte usque in illirios penitus inmissa qua latera agit histro pelagoque contingitur regio nec caelo laeta nec solo et nisi qua mari propior est infecunda frigida eorumque quae seruntur maligne admodum patiens raro usquam pomiferam arborem uitem frequentius tolerat sed nec eius quidem fructus maturat ac mitigat nisi ubi frigora obiectu frondium cultores arcuere uiros benignius alit non ad speciem tamen nam et illis asper atque indecens corporum habitus est ceterum ad ferociam et numerum ut multi immitesque sunt maxime ferax paucos amnis qui in pelagus euadunt uerum celeberrimos hebrum et neston et strimona emittit montes interior adtollit haemon et rhodopen et orbelon sacris liberi patris et coetu maenadum orpheo primum initiante celebratos e quis haemos in tantum altitudinis abit ut euxinum et hadrian ex summo uertice ostendat una gens thraces habitant aliis aliisque praediti et nominibus et moribus quidam feri sunt et paratissimi ad mortem getae utique id uaria opinio perficit alii redituras putant animas obeuntium alii etsi non redeant non extingui tamen sed ad beatiora transire alii emori quidem sed id melius esse quam uiuere itaque lugentur apud quosdam puerperia natique deflentur funera contra festa sunt et ueluti sacra cantu lusuque celebrantur ne feminis quidem segnis animus est super mortuorum uirorum corpora interfici simulque sepeliri uotum eximium habent et quia plures simul singulis nuptae sunt cuius id sit decus apud iudicaturos magno certamine adfectant moribus datur estque maxime laetum cum in hoc contenditur uincere maerent aliae uocibus et cum acerbissimis planctibus efferunt at quibus consolari eas animus est arma opesque ad rogos deferunt paratique ut dictitant cum fato iacentis si detur in manus uel pacisci uel decernere ubi nec pugnae nec pecuniae locus sit manentque dominas proci nupturae uirgines non a parentibus uiris traduntur sed publice aut locantur ducendae aut ueneunt utrum fiat ex specie et moribus causa est probae formosaeque in pretio sunt ceteras qui habeant mercede quaeruntur uini usus quibusdam ignotus est epulantibus tamen ubi super ignes quos circumsident quaedam semina ingesta sunt similis ebrietati hilaritas ex nidore contingit in litoribus histro est proxima histropolis deinde a milesiis deducta callatis tum tomoe et portus caria et tiristis promunturium quod praeteruectos alter ponti angulus accipit aduersus phasiaco et nisi amplior foret similis fuit hic bizone motu terrae intercidit est portus crunos urbes dionisopolis odessos messembria anchialos et intimo in sinu atque ubi pontus alterum sui flexum angulo finit magna apollonia recta dehinc ora nisi quod media ferme in promunturium quod thinian uocant exit et incuruis contra se litoribus obtenditur urbesque sustinet halmideson et philias et phinopolim hactenus pontus deinde est bosphorus et propontis in bosphoro bizantion in propontide selimbria perinthos bitinis amnesque qui interfluunt erginos et atiras tum rhesso regnata quondam pars thraciae et bisanthe samiorum et ingens aliquando cipsela post locus quem grai macron tichos adpellant et in radice magnae paene insulae sedens lisimachia terra quae sequitur nusquam lata atque hic artissima inter hellespontum aegaeumque procurrit angustias isthmon frontem eius mastusiam totam chersonessum adpellant ob multa memorabilem est in ea flumen aegos naufragio classis atticae insigne est et abido obiacens sestos leandri amore pernobile est et regio in qua persarum exercitus diuisas spatio pelagoque terras ausus pontibus iungere mirum atque ingens facinus ex asia in graeciam pedes et non nauigata maria transgressus est sunt protesilai ossa consecrata delubro est et portus coelos atheniensibus et lacedaemoniis nauali acie decernentibus laconicae classis signatus excidio est cinos sema tumulus hecubae siue ex figura canis in quam conuersa traditur siue ex fortuna in quam deciderat humili nomine accepto est maditos est eleus quae finit hellespontum aegaeum statim pelagus uaste longum litus inpellit summotasque terras hinc ad promunturium quod sunium uocatur magno ambitu mollique circumagit eius tractum legentibus praeuectisque mastusiam sinus intrandus est qui alterum chersonesi latus adluens iugo facie uallis includitur et ex fluuio quem accipit melas dictus duas urbes amplectitur alopeconnesum et in altero isthmi litore sitam cardiam eximia est aenos ab aenea profugo condita circa hebrum cicones trans eundem doriscos ubi xerxen copias suas quia numero non poterat spatio mensum ferunt dein promunturium serrhion et quo canentem orphea secuta narrantur etiam nemora zone tum sthenos fluuius et ripis eius adiacens maronia regio ulterior diomeden tulit inmanibus equis mandendos solitum obiectare aduenas et iisdem ab hercule obiectum turris quam diomedis uocant signum fabulae remanet et urbs quam soror eius suo nomine nominauit abdere sed ea magis id memorandum habet quod democritum phisicum tulit quam quod ita condita est ultra nestos fluit interque eum et strimona urbes sunt philippi apollonia amphipolis inter strimona et athon turris calarnaea et portus capru limen urbs acanthos et echinia inter athon et pallenen cleona et olinthos strimon sicut diximus amnis est longeque ortus et tenuis alienis subinde aquis fit amplior et ubi non longe a mari lacum fecit maiore quam uenerat alueo erumpit atho mons adeo altus est ut credatur altius etiam quam unde imbres cadunt surgere capit opinio fidem quia de aris quas in uertice sustinet non abluitur cinis sed quo relinquitur aggere manet ceterum non promunturio ut alii uerum totus et toto longoque dorso procedit in pelagus qua continenti adhaeret a xerxe in graios tendente perfossus transnauigatusque est adhuc freto nauigabili peruius ima eius tenent paruae pelasgorum coloniae in summo fuit oppidum acrothoon in quo ut ferunt dimidio longior quam in aliis terris aetas habitantium erat pallene soli tam patentis ut quinque urbium sedes sit atque ager tota in altum abit angusta satis unde incipit ibi est potidaea at ubi latius patet mende scioneque referendae illa ab eretriis haec ab achiuis capto ilio remeantibus posita tum macedonum populi ali quot urbes habitant quarum pelle est maxime inlustris alumni efficiunt philippus graeciae domitor alexander etiam asiae in litore flexus megibernaeus inter promunturia derim et canastraeum et portum qui cophos dicitur urbes toronen et miscellam atque unde ipsi nomen est megibernam incingit canastraeo promunturio sane proxima est megibernaeus in medio qua terra dat gremium modice in litora ingreditur ceterum longis et in altum inmissis lateribus ingens inde thermaicus sinus est in eum axius per macedonas et iam per thessalos peneus excurrit ante axium thessalonice est inter utrumque cassandria cidna aloros itharis a peneo ad sepiada corinthia meliboea castanaea pares ad famam nisi quod philoctetes alumnus meliboean inluminat terrae interiores claris locorum nominibus insignes paene nihil ignobile ferunt hinc non longe est olimpus hic pelion hic ossa montes gigantum fabula belloque memorati hic musarum parens domusque pieria hic nouissime calcatum graio herculi solum saltus oetaeus hic sacro nemore nobilia tempe hic libethra carminum fontes obiacet tum iam uaste et multum prominens graecia et dum mirtoum pelagus adtingat ab septentrione in meridiem uecta qua sol oritur aegaeis qua occidit ioniis fluctibus obiacet ac proxime spatiosa et hellas nomine grandi fronte procedit mox mari utroque et ionio magis latera eius intrante donec quattuor milia passuum pateat media ferme prope inciditur deinde rursum terris huc se et illuc uerum in ionium mare magis expandentibus progressisque in altum non tam lata quam coeperat ingens tamen iterum et quasi paene insula extenditur uocaturque peloponnesos ob sinus et promunturia quis ut fibris litora eius incisa sunt simul quod tenui tramite in latius effunditur platani folio simillima a macedonia prima est thessalia deinde magnesia phthiotis doris locris phocis boeotis atthis megaris sed omnium atthis clarissima in peloponneso argolis laconice messenia achaia elis arcadia ultra aetolia acarnania et epiros usque in hadrian de locis atque urbibus quae mare non adluit haec maxime memoranda sunt in thessalia nunc larissa aliquando iolcos in magnesia antronia in phthiotide phthia in locride cinos et calliaros in phocide delphi et mons parnassos et apollinis fanum atque oraculum in boeotia thebae et cithaeron fabulis carminibusque celebratus in atthide eleusin cereri consecrata et clariores quam ut indicari egeant athenae in megaride unde regioni nomen est megara ut in argolide argos et micenae et templum iunonis uetustate et religione percelebre in laconide therapnae lacedaemon amiclae mons taigetus in messenia messene et methone in achaia atque elide quondam pisae oenomai elis etiamnum delubrumque olimpii iouis certamine quidem gimnico et singulari sanctitate ipso tamen simulacro quod phidiae opus est maxime nobile arcadiam peloponnesiacae gentes undique incingunt in ea sunt urbes psophis tegea orchomenos montes pholoe cillenius parthenius maenalus flumina erimanthus et ladon in aetolia naupactos in acarnania stratos oppida in epiro dodonaei iouis templum et fons ideo sacer quod cum sit frigidus et inmersas faces sicut ceteri extinguat ubi sine igne procul admouentur adcendit at cum litora leguntur a promunturio sepiade per demetrion et halon et pteleon et echinon ad pagasaeum sinum cursus est ille urbem pagasan amplexus amnem sperchion accipit et quia miniae colchida petentes inde argo nauem soluere memoratur ab eo ad sunium tendentibus illa praenauiganda maliacus et opuntius grandes sinus et in his caesorum etiam laconum tropaea thermopilae opoes scarpha cnemides alope anthedon larumnae aulis agamemnoniae graiorumque classis in troiam coniurantium statio marathon magnarum multarumque uirtutium testis iam inde a theseo persica maxime clade pernotus rhamnus parua inlustris tamen quod in ea fanum est amphiarai et phidiaca nemesis thoricos et brauronia olim urbes iam tantum nomina sunium promunturium est finitque id litus hellados quod spectat orientem inde ad meridiem terra conuertitur usque ad megaram atticae ut modo latere ita nunc fronte pelago adiacens ibi est piraeus atheniensium portus scironia saxa saeuo quondam scironis hospitio etiam nunc infamia megarensium tractus isthmon adtingit de illo cognomen est quia quattuor milium spatio aegaeum mare ab ionio submouens angusto tramite helladi peloponneson adnectit in eo est oppidum cenchreae fanum neptuni ludis quos isthmicos uocant celebre corinthos olim clara opibus post clade notior nunc romana colonia ex summa arce quam acrocorinthon adpellant maria utraque contuens peloponnesi oram sicut diximus sinus et promunturia lacerant ab oriente bucephalos et chersonessus et scillaeon ad meridiem malea taenaros acritas ichthis ad uesperum chelonates et araxos habitant ab isthmo ad scillaeon epidaurii aesculapi templo incluti et troezenii fide societatis atticae inlustres portus saronicus et schoenitas et pogonus oppida autem epidaurus et troezene et hermiona his litoribus adposita sunt inter scillaeon et malean sinus argolicus dicitur inter malean et taenaron laconicus inter taenaron et acritan asinaeus inter acritan et ichthin ciparissius in argolico sunt noti amnes erasinus atque inachus et notum oppidum lerne in laconico githium et eurotas in ipso taenaro neptuni templum et specus illi quem in ponto acherusium diximus facie et fabula similis in asinaeo flumen pamisum in ciparissio alpheus nomen dedit urbs in litore sita huic ciparissos illi asine messenii piliique terras colunt et ipsa pelago pilos adiacet cillene callipolis patrae oram illam tenent in quam chelonates et araxos excurrunt sed cillene quod mercurium ibi natum arbitrantur insignis rhion deinde maris id nomen est anguste et uelut freto latus orae sequentis incidens inter aetolos et peloponnesiacos usque ad isthmon inrumpit in eo ad septentriones spectare litora incipiunt in his est aegion et aegira et oliros et sicion at in aduersis pagae creusis anticira oeanthia cirrha et notior aliquanto nomine calidon et euenos extra rhion in acarnania maxime clara sunt oppidum leucas flumen achelous in epiro nihil ambracio sinu nobilius est facit sinus qui angustis faucibus et quae minus mille passibus pateant grande pelagus admittit faciunt urbes quae adsident actium argi amphilochii ambracia aeacidarum regna pirrhique butroton ultra est deinde ceraunii montes ab his flexus est in hadrian hoc mare magno recessu litorum acceptum et uaste quidem in latitudinem patens qua penetrat tamen uastius illiricis usque tergestum cetera gallicis italicisque gentibus cingitur partheni et dasaretae prima eius tenent sequentia taulantii encheleae phaeaces dein sunt quos proprie illirios uocant tum piraei et liburni et histri urbium prima est oricum secunda dirrachium epidamnos ante erat romani nomen mutauere quia uelut in damnum ituris omen id uisum est ultra sunt apollonia salona iader narona tragurium sinus polaticus et pola quondam a colchis ut ferunt habitata in quantum res transeunt nunc romana colonia amnes autem aeas et nar et danuuius qui iam dictus est hister sed aeas secundum apolloniam nar inter piraeos et liburnos per histros hister emittitur tergeste intumo in sinu hadriae situm finit illiricum de italia magis quia ordo exigit quam quia monstrari eget pauca dicentur nota sunt omnia ab alpibus incipit in altum excedere atque ut procedit se media perpetuo iugo appennini montis adtollens inter hadriaticum et tuscum siue ut aliter eadem adpellantur inter superum mare et inferum excurrit diu solida uerum ubi longe abiit in duo cornua finditur respicitque altero siculum pelagus altero ionium tota angusta et alicubi multo quam unde coepit angustior interiora eius aliae aliaeque gentes sinistram partem carni et ueneti colunt togatam galliam tum italici populi picentes frentani dauni apuli calabri sallentini ad dextram sunt sub alpibus ligures sub appennino etruria post latium uolsci campania et super lucaniam bruttii urbium quae procul a mari habitantur opulentissimae sunt ad sinistram patauium antenoris mutina et bononia romanorum coloniae ad dextram capua a tuscis et roma quondam a pastoribus condita nunc si pro materia dicatur alterum opus at in oris proxima est a tergeste concordia interfluit timauus nouem capitibus exsurgens uno ostio emissus dein natiso non longe a mari ditem adtingit aquileiam ultra est altinum superiora late occupat litora padus namque ab imis radicibus uesuli montis exortus paruis se primum e fontibus colligit et aliquatenus exilis ac macer mox aliis amnibus adeo augescit atque alitur ut se per septem ad postremum ostia effundat unum de eis magnum padum adpellant inde tam citus prosilit ut discussis fluctibus diu qualem emisit undam agat suumque etiam in mari alueum seruet donec eum ex aduerso litore histriae eodem impetu profluens hister amnis excipiat hac re per ea loca nauigantibus qua utrimque amnes eunt inter marinas aquas dulcium haustus est a pado ad anconam transitur rauenna ariminum pisaurum fanestris colonia flumen metaurus atque aesis et illa in angusto illorum duorum promunturiorum ex diuerso coeuntium inflexi cubiti imagine sedens et ideo a grais dicta ancon inter gallicas italicasque gentes quasi terminus interest haec enim praegressos piceni litora excipiunt in quibus numana potentia cluana cupra urbes castella autem firmum hadria truentinum id et fluuio qui praeterit nomen est ab eo frentani illa maritima habent aterni fluminis ostia urbes bucam et histonium dauni autem trifernum amnem cliterniam larinum teanum oppida montemque garganum sinus est continuo apulo litore incinctus nomine urias modicus spatio pleraque asper accessu extra sipontum aut ut grai dixere sipuntem et flumen quod canusium adtingens aufidum adpellant post barium et gnatia et ennio ciue nobiles rudiae et iam in calabria brundisium ualetium lupiae hidrus mons tum sallentini campi et sallentina litora et urbs graia callipolis hucusque hadria hucusque italiae latus alterum pertinet frons eius in duo quidem se cornua sicut supra diximus scindit ceterum mare quod inter utraque admisit tenuibus promunturiis semel iterumque distinguens non uno margine circumit nec diffusum patensque sed per sinus recipit primus tarentinus dicitur inter promunturia sallentinum et lacinium in eoque sunt tarentus metapontum heraclea croto thurium secundus scillaceus inter promunturia lacinium et zephirium in quo est petelia carcinus scillaceum mistiae tertius inter zephirium et bruttium consentiam cauloniam locrosque circumdat in bruttio sunt columna rhegia rhegium scilla taurianum et metaurum hinc in tuscum mare flexus est et eiusdem terrae latus alterum maticana hipponium uiboue temesa clampetia blanda buxentum uelia palinurus olim phrigii gubernatoris nunc loci nomen paestanus sinus paestum oppidum silerus amnis picentia petrae quas sirenes habitarunt mineruae promunturium omnia lucaniae loca sinus puteolanus sirrentum herculaneum uesuuii montis adspectus pompei neapolis puteoli lacus lucrinus et auernus baiae misenum id nunc loci aliquando phrigii militis nomen cumae liternum uolturnus amnis uolturnum oppidum amoena campaniae litora sinoessa liris minturnae formiae fundi tarracina circes domus aliquando circeia antium aphrodisium ardea laurentum ostia citra tiberim in hoc latere sunt ultra pirgi minio castrum nouum grauiscae cosa telamon populonia caecina pisae etrusca et loca et flumina deinde luna ligurum et tigulia et genua et sabatia et albingaunum tum paulo et uarum flumina utraque ab alpibus delapsa sed uarum quia italiam finit aliquanto notius alpes ipsae ab his litoribus longe lateque diffusae primo ad septentrionem magno gradu excurrunt deinde ubi germaniam adtigerunt uerso impetu in orientem abeunt diremptisque populis immanibus usque in thraciam penetrant gallia lemanno lacu et cebennicis montibus in duo latera diuisa atque altero tuscum pelagus adtingens altero oceanum hic a uaro illic a rheno ad pirenaeum usque permittitur pars nostro mari adposita fuit aliquando bracata nunc narbonensis est magis culta et magis consita ideoque etiam laetior urbium quas habet opulentissimae sunt uasio uocontiorum uienna allobrogum auennio cauarum arecomicorum nemausus tolosa tectosagum secundanorum arausio sextanorum arelate septimanorum beterrae sed antestat omnis atacinorum decimanorumque colonia unde olim his terris auxilium fuit nunc et nomen et decus est martius narbo in litoribus aliquot sunt cum aliquis nominibus loca ceterum rarae urbes quia rari portus et omnis plaga austro atque africo exposita est nicaea tangit alpes tangit oppidum deciatum tangit antipolis deinde est forum iuli octauanorum colonia tum post athenopolim et olbiam et tauroin et citharisten est lacidon massiliensium portus et in eo ipsa massilia haec a phocaeis oriunda et olim inter asperas posita nunc ut pacatis ita dissimillimis tamen uicina gentibus mirum quam facile et tunc sedem alienam ceperit et adhuc morem suum teneat inter eum et rhodanum maritima auaticorum stagno adsidet fossa mariana partem eius amnis nauigabili alueo effundit alioqui litus ignobile est lapideum ut uocant in quo herculem contra alebiona et dercinon neptuni liberos dimicantem cum tela defecissent ab inuocato ioue adiutum imbre lapidum ferunt credas pluuisse adeo multi passim et late iacent rhodanus non longe ab histri rhenique fontibus surgit dein lemanno lacu acceptus tenet impetum seque per medium integer agens quantus uenit egreditur et inde contra in occidentem ablatus aliquamdiu gallias dirimit post cursu in meridiem abducto hac intrat accessuque aliorum amnium iam grandis et subinde grandior inter uolcas et cauaras emittitur ultra sunt stagna uolcarum ledum flumen castellum latara mesua collis incinctus mari paene undique ac nisi quod angusto aggere continenti adnectitur insula tum ex cebennis demissus arauris iuxta agathan secundum beterras orbis fluit atax ex pirenaeo monte degressus qua sui fontis aquis uenit exiguus uadusque est et iam ingentis alioqui aluei tenens nisi ubi narbonem adtingit nusquam nauigabilis sed cum hibernis intumuit imbribus usque eo solitus insurgere ut se ipse non capiat lacus accipit eum rubraesus nomine spatiosus admodum sed qua mare admittit tenuis aditu ultra est leucata litoris nomen et salsulae fons non dulcibus aquis defluens sed salsioribus etiam quam marinae sunt iuxta campus minuta harundine gracilique peruiridis ceterum stagno subeunte suspensus id manifestat media pars eius quae abscissa proximis uelut insula natat pellique se atque adtrahi patitur quin et ex his quae ad imum perfossa sunt suffusum mare ostenditur unde grais nostrisque etiam auctoribus uerine ignorantia an prudentibus etiam mendacii lubidine uisum est tradere posteris in ea regione piscem e terra penitus erui quod ubi ex alto hucusque penetrauit per ea foramina ictu captantium interfectus extrahitur inde est ora sordonum et parua flumina telis et ticis ubi adcreuere persaeua colonia ruscino uicus eliberrae magnae quondam urbis et magnarum opum tenue uestigium tum inter pirenaei promunturia portus ueneris in sinu salso et ceruaria locus galliae finis pirenaeus primo hinc in britannicum procurrit oceanum tum in terras fronte conuersus hispaniam inrumpit et minore parte eius ad dexteram exclusa trahit perpetua latera continuus donec per omnem prouinciam longo limite inmissus in ea litora quae occidenti sunt aduersa perueniat ipsa hispania nisi qua gallias tangit pelago undique incincta et ubi illis adhaeret maxime angusta paulatim se in nostrum et oceanum mare extendit magisque et magis latior ad occidentem abit ac fit ibi latissima uiris equis ferro plumbo aere argento auroque etiam abundans et adeo fertilis ut sicubi ob penuriam aquarum effeta ac sui dissimilis est linum tamen aut spartum alat tribus autem est distincta nominibus parsque eius tarraconensis pars baetica pars lusitania uocatur tarraconensis altero capite gallias altero baeticam lusitaniamque contingens mari latera obicit nostro qua meridiem qua septentrionem spectat oceano illas fluuius anas separat et ideo baetica maria utraque prospicit ad occidentem atlanticum ad meridiem nostrum lusitania oceano tantummodo obiecta est sed latere ad septentriones fronte ad occasum urbium de mediterraneis in tarraconensi clarissimae fuerunt palantia et numantia nunc est caesaraugusta in lusitania emerita in baetica hastigi hispal corduba at si litora legas a ceruaria proxima est rupes quae in altum pirenaeum extrudit dein ticis flumen ad rhodam clodianum ad emporias tum mons iouis cuius partem occidenti aduersam eminentia cautium quae inter exigua spatia ut gradus subinde consurgunt scalas hannibalis adpellant inde ad tarraconem parua sunt oppida blande iluro baetulo barcino subur tolobi parua flumina baetulo iuxta iouis montem rubricatum in barcinonis litore inter subur et tolobin maius tarraco urbs est in his oris maritimarum opulentissima tulcis eam modicus amnis super ingens hiberus dertosam adtingit inde se in terras pelagus insinuat et primum magno impetu admissum mox in duos sinus promunturio quod ferrariam uocant finditur prior sucronensis dicitur maiorque ac magno satis ore pelagus accipiens et quo magis penetratur angustior sorobin et turiam et sucronem non magna excipit flumina urbes conplexus et alias quidem sed notissimas ualentiam et saguntum illam fide atque aerumnis inclutam sequens ilicitanus allonem habet et lucentiam et unde ei nomen est ilicem hic iam terrae magis in altum eunt latioremque quam fuerat hispaniam faciunt uerum ab his quae dicta sunt ad principia baeticae praeter carthaginem quam dux poenorum hasdrubal condidit nihil referendum est in illius oris ignobilia sunt oppida et quorum mentio tantum ad ordinem pertinet urci in sinu quem urcitanum uocant extra abdera suel ex maenoba malaca salduba lacippo barbesula fit deinde angustissimum pelagus et proxima inter se europae atque africae litora montes efficiunt ut initio diximus columnae herculis abila et calpes uterque quidem sed calpes magis et paene totus in mare prominens is mirum in modum concauus ab ea parte qua spectat occasum medium fere latus aperit atque inde ingressis totus admodum peruius prope quantum patet specus et sinus ultra est in eoque carteia ut quidam putant aliquando tartesos et quam transuecti ex africa phoenices habitant atque unde nos sumus tingentera tum mellaria et bello et baesippo usque ad iunonis promunturium oram freti occupat illud iam in occidentem et oceanum obliquo iugo excurrens atque ei quod in africa ampelusiam esse dixeramus aduersum qua nostra maria sunt finit europen gades insula quae egressis fretum obuia est admonet ante reliquas dicere quam in oceani litora terrarumque circuitum ut initio promisimus oratio excedat paucae sunt in maeotide inde enim uidetur commodissimum incipere neque omnes tamen incoluntur nam ne pabula quidem large ferunt hac re habitantibus caro magnorum piscium sole siccata et in pollinem usque contusa pro farre est paucae et in ponto leuce boristhenis ostio obiecta parua admodum et quod ibi achilles situs est achillea cognomine non longe a colchis aria quae marti consecrata ut fabulis traditur tulit aues cum summa clade aduenientium pinnas quasi tela iaculatas sex sunt inter histri ostia ex his peuce notissima et maxima thinias mariandinorum finibus proxuma urbem habet quam quia bithini incolunt bithinida adpellant contra thracium bosphorum duae paruae paruoque distantes spatio et aliquando creditae dictaeque concurrere et cianeae uocantur et simplegades in propontide tantum proconnesos habitatur extra hellespontum earum quae asiaticis regionibus adiacent clarissimae sunt tenedos sigeis aduersa litoribus et quo dicentur ordine ad promunturium tauri montis expositae quas quidam dici putauere macaron siue quod fortunati admodum caeli solique sunt siue quod eas suo suorumque regno macar occupauerat in troade lesbos et in ea quinque olim oppida antissa pirrha eresos methimna mitilene in ionia chios et samos in caria coos in licia rhodos in illis singulae sunt isdem nominibus urbes in rhodo tres quondam erant lindos camiros ialisos quae contra tauri promunturium inportune nauigantibus obiacent chelidoniae nominantur in sinum quem maximum asia recepit prope media cipros ad ortum occasumque se inmittens recto iugo inter ciliciam siriasque porrigitur ingens ut quae aliquando nouem regna ceperit et nunc aliquot urbes ferat quarum clarissimae salamis paphos et quo primum ex mari uenerem egressam accolae adfirmant palaepaphos parabos in phoenice est parua et quantum patet tota oppidum frequens tamen quia etiam super aliena tecta sedem ponere licet parua et canopos nili ostio quod canopicum uocant obuia est menelai gubernator canopus ibi forte moriens nomen insulae illa ostio dedit pharos nunc alexandriae ponte coniungitur olim ut homerico carmine proditum est ab eisdem oris cursu diei totius abducta et si ita res fuit uideri potest consectantibus in tantum mutatae causas nilum praebuisse dum limum subinde et praecipue cum exundaret litori adnectens auget terras spatiumque augescentium in uicina uada promouet in africa contra maiorem sirtim euteletos contra minoris promunturia meninx et cercina contra carthaginis sinum chiarae thilae et aegatae romana clade memorabiles plures europae litoribus adpositae sunt in aegaeo mari prope thraciam thasos imbros samothrace scandile poliaegos sciathos halonessos et quam aliquando omnibus qui mares erant caesis tantum feminae tenuisse dicuntur atho monti lemnos aduersa pagasaeus sinus sciron prospicit cicinethon amplectitur euboea ad meridiem promunturium geraeston et capherea ad septentrionem cenaeum extrudit et nusquam lata duum milium spatium habet ubi artissima est ceterum longa totique boeotiae adposita angusto freto distat a litore euripon uocant rapidum mare et alterno cursu septiens die ac septiens nocte fluctibus inuicem uersis adeo inmodice fluens ut uentos etiam ac plena uentis nauigia frustretur aliquot in ea sunt oppida stira eretria pirrha nesos oechalia uerum opulentissimae caristos et chalcis in atthide helene est nota stupro helenae et salamis excidio classis persicae notior circa peloponneson etiam nunc in aegaeo pitinussa et aegina epidaurico litori proxima troezenio calauria inter ignobiles alias leto demosthenis nobilis in mirtoo cithera contra malean oenussa et theganusa contra acritan in ionio prote asteria cephallania neritos same zacinthos dulichium et inter non ignobiles ulixis nomine ithaca maxime inlustris in epiro echinades et olim plotae nunc strophades contra ambracium sinum leucadia et uicina hadriatico mari corcira hae thracum graiorumque terris obiacent at interius melos olearos aegilia cothon ius thia thera giaros hippuris donisa cithnos chalcis icaria cinara nisiros lebinthos calimnia sime hae quia dispersae sunt sporades at ceos sicinos siphnos seriphos rhenea paros miconos siros tenos naxos delos andros quia in orbem iacent ciclades dictae super eas iam in medio mari ingens et centum quondam urbibus habitata crete ad orientem promunturium samonium ad occidentem criu metopon inmittit nisi maior esset cipri similis multis famigerata fabulis aduentu europae pasiphaae et ariadnae amoribus minotauri feritate fatoque daedali operibus et fuga tali statione atque morte maxime tamen eo quod ibi sepulti iouis paene clarum uestigium sepulcrum cui nomen eius insculptum est adcolae ostendunt urbium notissimae cnossos gortina lictos licastos olopixos therapnae cidonea moratusa dictinna inter colles quod ibi nutritum iouem accepimus fama idaei montis excellit iuxta est astipalaea naumachos zephire chrise caudos et quas musagorus numero tres uno tamen uocabulo adpellant atque unde carpathio mari cognomen est carpathos in hadria apsoros discelados absirtis issa titana hidria electrides nigra corcira linguarum diomedia aestria asine atque ut alexandriae ita brundisio adiacens pharos sicilia aliquando ut ferunt continens et agro bruttio adnexa post freto maris siculi abscissa est id angustum et anceps alterno cursu modo in tuscum modo in ionium pelagus perfluit atrox saeuum et scillae charibdisque saeuis nominibus inclutum scilla saxum est charibdis mare utrumque noxium adpulsis ipsa ingens et tribus promunturiis in diuersa procurrens graecae litterae imaginem quae delta dicitur efficit pachinum uocatur quod graeciam spectat lilibaeum quod in africam pelorias quod in italiam uergens scillae aduersum est causa nominis pelorus gubernator ab hannibale ibi conditus quem idem uir profugus ex africa et per ea loca siriam petens quia procul intuenti uidebantur continua esse litora et non peruium pelagus proditum se arbitratus occiderat ab eo ad pachinum ora quae extenditur ionium mare adtingens haec fert inlustria messanam tauromenium catinam megarida siracusas et in his mirabilem arethusam fons est in quo uisuntur iacta in alpheum amnem ut diximus peloponnesiaco litori infusum unde ille creditur non se consociare pelago sed subter maria terrasque depressus huc agere alueum atque hic se rursus extollere inter pachinum et lilibaeum acragas est et heraclea et thermae inter lilibaeum et pelorida panhormus et himera interius uero leontini et centuripinum et hibla aliaeque conplures famam habet ob cereris templum henna praecipuam montium erix maxime memoratur ob delubrum ueneris ab aenea conditum et aetna quod ciclopas olim tulit nunc adsiduis ignibus flagrat de amnibus himera referendus quia in media admodum ortus in diuersa decurrit scindensque eam utrimque alio ore in libicum alio in tuscum mare deuenit circa siciliam in siculo freto est aeaee quam calipso habitasse dicitur africam uersus gaulos melita cossura propius italiam galata et illae septem quas aeoli adpellant osteodes lipara heraclea didima phoenicusa ac sicut aetna perpetuo flagrat igne hiera et strongile sed pithecusa leucothea aenaria sidonia capreae prochita pontiae pandateria sinonia palmaria italico lateri citra tiberina ostia ad iacent ultra aliquot sunt paruae dianium igilium carbania urgo ilua capraria duae grandes fretoque diuisae quarum corsica etrusco litori propior inter latera tenuis et longa praeterquam ubi aleria et mariana coloniae sunt a barbaris colitur sardinia africum pelagus adtingens nisi quod in occidentem quam in orientem angustius spectat par et quadrata undique et nusquam non aliquanto spatiosior quam ubi longissima est corsica ceterum fertilis et soli quam caeli melioris atque ut fecunda ita paene pestilens in ea populorum antiquissimi sunt ilienses urbium antiquissimae caralis et sulci at in gallia quas referre conueniat solae sunt stoechades ab ora ligurum ad massiliam usque dispersae baliares in hispania contra tarraconensia litora sitae non longe inter se distant et ex spatio sui cognominibus acceptis maiores minoresque perhibentur castella sunt in minoribus iamno et mago in maioribus palma et pollentia coloniae ebusos e regione promunturii quod in sucronensi sinu ferrariam uocant eodem nomine urbem habet frumentis tantum non fecunda ad alia largior et omnium animalium quae nocent adeo expers ut ne ea quidem quae de agrestibus mitia sunt aut generet aut si inuecta sunt sustineat contra est colubraria cuius meminisse succurrit quod cum scateat multo ac malefico genere serpentium et sit ideo inhabitabilis tamen ingressis eam intra id spatium quod ebusitana humo circumsignauerunt sine pernicie et tuta est isdem illis serpentibus qui alioqui solent obuios adpetere adspectum eius pulueris aliquod uelut uirus procul et cum pauore fugientibus pomponius mela de chorographia liber tertius dicta est ora nostri maris dictae insulae quas amplectitur restat ille circuitus quem ut initio diximus cingit oceanus ingens infinitumque pelagus it magnis aestibus concitum ita enim motus eius adpellant modo inundat campos modo late nudat ac refugit non alios aliosque inuicem neque alternis accessibus nunc in hos nunc in illos toto impetu uersum sed ubi in omnia litora quamuis diuersa sint terrarum insularumque ex medio pariter effusum est rursus ab illis colligitur in medium et in semet ipsum redit tanta ui semper inmissum ut uasta etiam flumina retro agat et aut terrestria deprehendat animalia aut marina destituat neque adhuc satis cognitum est anhelitune id suo mundus efficiat retractamque cum spiritu regerat undam undique si ut doctioribus placet unum animal est an sint depressi aliqui specus quo reciprocata maria residant atque unde se rursus exuberantia adtollant an luna causas tantis meatibus praebeat at ortus certe eius occasusque uariantur neque eodem adsidue tempore sed ut illa surgit ac demergitur ita recedere atque aduentare conperimus huc egressos sequentesque ea quae exeuntibus dextra sunt aequor atlanticum et ora baeticae frontis excipit quae nisi quod semel iterumque paululum in semet abducitur usque ad fluuium anam paene recta est turduli et bastuli habitant in proximo sinu portus est quem gaditanum et lucus quem oleastrum adpellant tum castellum ebora in litore et procul a litore hasta colonia extra iunonis ara templumque est in ipso mari monumentum caepionis scopulo magis quam insulae impositum baetis ex tarraconensi regione demissus per hanc fere mediam diu sicut nascitur uno amne decurrit post ubi non longe a mari grandem lacum fecit quasi ex nouo fonte geminus exoritur quantusque simplici alueo uenerat tantus singulis effluit tum sinus alter usque ad finem prouinciae inflectitur eumque parua oppida olintigi onolappa contingunt at lusitania trans anam qua mare atlanticum spectat primum ingenti impetu in altum abit dein resistit ac se magis etiam quam baetica abducit qua prominet bis in semet recepto mari in tria promunturia dispergitur anae proximum quia lata sede procurrens paulatim se ac sua latera fastigat cuneus ager dicitur sequens sacrum uocant magnum quod ulterius est in cuneo sunt mirtili balsa ossonoba in sacro caetobriga et portus hannibalis in magno ebora sinus intersunt et est in proximo salacia in altero ulisippo et tagi ostium amnis gemmas aurumque generantis ab his promunturiis in illam partem quae recessit ingens flexus aperitur in eoque sunt turduli ueteres turdulorumque oppida amnes autem in medium fere ultimi promunturii latus effluens munda et radices eiusdem adluens durius frons illa aliquamdiu rectam ripam habet dein modico flexu accepto mox paululum eminet tum reducta iterum iterumque recto margine iacens ad promunturium quod celticum uocamus extenditur totam celtici colunt sed a durio ad flexum groui fluuntque per eos auo celadus nebis minius et cui obliuionis cognomen est limia flexus ipse lambriacam urbem amplexus recipit fluuios laeron et ullam partem quae prominet praesamarchi habitant perque eos tamaris et sars flumina non longe orta decurrunt tamaris secundum ebora portum sars iuxta turrem augusti titulo memorabilem cetera super tamarici nerique incolunt in eo tractu ultimi hactenus enim ad occidentem uersa litora pertinent deinde ad septentriones toto latere terra conuertitur a celtico promunturio ad pirenaeum usque perpetua eius ora nisi ubi modici recessus ac parua promunturia sunt ad cantabros paene recta est in ea primum artabri sunt etiamnum celticae gentis deinde astires in artabris sinus ore angusto admissum mare non angusto ambitu excipiens adrobricam urbem et quattuor amnium ostia incingit duo etiam inter accolentis ignobilia sunt per alia ducanaris exit et libica in astirum litore noega est oppidum et tres arae quas sestianas uocant in paene insula sedent et sunt augusti nomine sacrae inlustrantque terras ante ignobiles at ab eo flumine quod saliam uocant incipiunt orae paulatim recedere et latae adhuc hispaniae magis magisque spatia contrahere usque adeo semet terris angustantibus ut earum rerum spatium inter duo maria dimidio minus sit qua galliam tangunt quam ubi ad occidentem litus exporrigunt tractum cantabri et uardulli tenent cantabrorum aliquot populi amnesque sunt sed quorum nomina nostro ore concipi nequeant per eundi et salaenos saunium per autrigones et orgenomescos namnasa descendit et deuales tritino bellunte cingit et decium aturia sonans sauso et magrada uardulli una gens hinc ad pirenaei iugi promunturium pertinens cludit hispanias sequitur galliae latus alterum cuius ora primo nihil progressa in altum mox tantundem paene in pelagus excedens quantum retro hispania abscesserat cantabricis fit aduersa terris et grandi circuitu adflexa ad occidentem litus aduertit tunc ad septentriones conuersa iterum longo rectoque tractu ad ripas rheni amnis expanditur terra est frumenti praecipue ac pabuli ferax et amoena lucis inmanibus quidquid ex satis frigoris inpatiens est aegre nec ubique alit salubris et noxio genere animalium minime frequens gentes superbae superstitiosae aliquando etiam immanes adeo ut hominem optimam et gratissimam diis uictimam crederent manent uestigia feritatis iam abolitae atque ut ab ultimis caedibus temperant ita nihilominus ubi deuotos altaribus admouere delibant habent tamen et facundiam suam magistrosque sapientiae druidas hi terrae mundique magnitudinem et formam motus caeli ac siderum et quid dii uelint scire profitentur docent multa nobilissimos gentis clam et diu uicenis annis aut in specu aut in abditis saltibus unum ex his quae praecipiunt in uulgus effluxit uidelicet ut forent ad bella meliores aeternas esse animas uitamque alteram ad manes itaque cum mortuis cremant ac defodiunt apta uiuentibus olim negotiorum ratio etiam et exactio crediti deferebatur ad inferos erantque qui se in rogos suorum uelut una uicturi libenter inmitterent regio quam incolunt omnis comata gallia populorum tria summa nomina sunt terminanturque fluuiis ingentibus namque a pirenaeo ad garunnam aquitani ab eo ad sequanam celtae inde ad rhenum pertinent belgae aquitanorum clarissimi sunt ausci celtarum haedui belgarum treueri urbesque opulentissimae in treueris augusta in haeduis augustodunum in auscis eliumberrum garunna ex pirenaeo monte delapsus nisi cum hiberno imbre aut solutis niuibus intumuit diu uadosus et uix nauigabilis fertur at ubi obuius oceani exaestuantis accessibus adauctus est isdemque retro remeantibus suas illiusque aquas agit aliquantum plenior et quanto magis procedit eo latior fit ad postremum magni freti similis nec maiora tantum nauigia tolerat uerum more etiam pelagi saeuientis exsurgens iactat nauigantes atrociter utique si alio uentus alio unda praecipitat in eo est insula antros nomine quam pendere et adtolli aquis increscentibus ideo incolae existimant quia cum uideantur editiora quis obiacet ubi se fluctus impleuit illa operit haec ut prius tantum ambitur et quod ea quibus ante ripae collesque ne cernerentur obstiterant tunc uelut ex loco superiore perspicua sunt ab garunnae exitu latus illud incipit terrae procurrentis in pelagus et ora cantabricis aduersa litoribus aliis populis media eius habitantibus ab santonis ad ossismos usque deflexa ab illis enim iterum ad septentriones frons litorum respicit pertinetque ad ultimos gallicarum gentium morinos nec portu quem gesoriacum uocant quidquam notius habet rhenus alpibus decidens prope a capite duos lacus efficit uenetum et acronum mox diu solidus et certo alueo lapsus haud procul a mari huc et illuc dispergitur sed ad sinistram amnis etiamnum et donec effluat rhenus ad dextram primo angustus et sui similis post ripis longe ac late recedentibus iam non amnis sed ingens lacus ubi campos impleuit fleuo dicitur eiusdemque nominis insulam amplexus fit iterum artior iterumque fluuius emittitur germania hinc ripis eius usque ad alpes a meridie ipsis alpibus ab oriente sarmaticarum confinio gentium qua septentrionem spectat oceanico litore obducta est qui habitant immanes sunt animis atque corporibus et ad insitam feritatem uaste utraque exercent bellando animos corpora adsuetudine laborum maxime frigoris nudi agunt antequam puberes sint et longissima apud eos pueritia est uiri sagis uelantur aut libris arborum quamuis saeua hieme nandi non patientia tantum illis studium etiam est bella cum finitimis gerunt causas eorum ex libidine arcessunt neque inperitandi prolatandique quae possident nam ne illa quidem enixe colunt sed ut circa ipsos quae iacent uasta sint ius in uiribus habent adeo ut ne latrocinii quidem pudeat tantum hospitibus boni mitesque supplicibus uictu ita asperi incultique ut cruda etiam carne uescantur aut recenti aut cum rigentem in ipsis pecudum ferarumque coriis manibus pedibusque subigendo renouarunt terra ipsa multis inpedita fluminibus multis montibus aspera et magna ex parte siluis ac paludibus inuia paludium suesia metia et melsiagum maximae siluarum hercinia et aliquot sunt quae nomen habent sed illa dierum sexaginta iter occupans ut maior aliis ita notior montium altissimi taunus et retico nisi quorum nomina uix est eloqui ore romano amnium in alias gentes exeuntium danuuius et rhodanus in rhenum moenis et lupia in oceanum amissis uisurgis et albis clarissimi super albim codanus ingens sinus magnis paruisque insulis refertus est hac re mare quod gremio litorum accipitur nusquam late patet nec usquam mari simile uerum aquis passim interfluentibus ac saepe transgressis uagum atque diffusum facie amnium spargitur qua litora adtingit ripis contentum insularum non longe distantibus et ubique paene tantundem it angustum et par freto curuansque se subinde longo supercilio inflexum est in eo sunt cimbri et teutoni ultra ultimi germaniae hermiones sarmatia intus quam ad mare latior ab his quae secuntur uistula amne discreta qua retro abit usque ad histrum flumen inmittitur gens habitu armisque parthicae proxima uerum ut caeli asperioris ita ingenii non se urbibus tenent et ne statis quidem sedibus ut inuitauere pabula ut cedens ut sequens hostis exegit ita res opesque secum trahens semper castra habitant bellatrix libera indomita et usque eo inmanis atque atrox ut feminae etiam bella cum uiris ineant atque ut habiles sint natis statim dextra aduritur mamma inde expedita in ictus manus quae exseritur uirile fit pectus arcus tendere equitare uenari puellaria pensa sunt ferire hostem adultarum stipendium est adeo ut non percussisse pro flagitio habeatur sitque eis poenae uirginitas inde asiae confinia nisi ubi perpetuae hiemes sedent et intolerabilis rigor scithici populi incolunt fere omnes et in unum belcae adpellati in asiatico litore primi hiperborei super aquilonem riphaeosque montes sub ipso siderum cardine iacent ubi sol non cotidie ut nobis sed primum uerno aequinoctio exortus autumnali demum occidit ideo sex mensibus dies et totidem aliis nox usque continua est terra angusta aprica per se fertilis cultores iustissimi et diutius quam ulli mortalium et beatius uiuunt quippe festo semper otio laeti non bella nouere non iurgia sacris operati maxime apollinis quorum primitias delon misisse initio per uirgines suas deinde per populos subinde tradentes ulterioribus moremque eum diu et donec uitio gentium temeratus est seruasse referuntur habitant lucos siluasque et ubi eos uiuendi satietas magis quam taedium cepit hilares redimiti sertis semet ipsi in pelagus ex certa rupe praecipitant id eis funus eximium est mare caspium ut angusto ita longo etiam freto primum terras quasi fluuius inrumpit atque ubi recto alueo influxit in tres sinus diffunditur contra os ipsum in hircanium ad sinistram in scithicum ad dextram in eum quem proprie totius nomine caspium adpellant omne atrox saeuum sine portibus procellis undique expositum ac beluis magis quam cetera refertum et ideo minus nauigabile ad introeuntium dextram scithae nomades freti litoribus insident intus sunt ad caspium sinum caspii et amazones sed quas sauromatidas adpellant ad hircanium albani et moschi et hircani in scithico amardi et pestici et iam ad fretum derbices multi in eo sinu magni paruique amnes fluunt sed qui famam habeat ex ceraunis montibus uno alueo descendit duobus exit in caspium araxes tauri latere demissus quoad campos armeniae secat labitur placidus et silens neque in utram partem eat quamquam intuearis manifestus cum in asperiora deuenit hinc atque illinc rupibus pressus et quanto angustior tanto magis pernix frangit se subinde ad opposita cautium atque ob id ingenti cum murmure sonansque deuoluitur adeo citus ut qua ex praecipiti in subiecta casurus est non declinet statim undam sed ultra quam canalem habet euehat plus iugeri spatio sublimis et aquis pendentibus semet ipse sine alueo ferens deinde ubi incuruus arcuatoque amne descendit fit tranquillus iterumque per campos tacitus et uix fluens in id litus elabitur cirus et cambises ex radicibus coraxici montis uicinis fontibus editi et in diuersa abeunt perque hiberas et hircanos diu et multum distantibus alueis defluunt post non longe a mari eodem lacu accepti in hircanium sinum uno ore perueniunt iaxartes et oxos per deserta scithiae ex sugdianorum regionibus in scithicum exeunt ille suo fonte grandis hic incursu aliorum grandior et aliquamdiu ad occasum ab oriente occurrens iuxta dahas primum inflectitur cursuque ad septentrionem conuerso inter amardos et pesticos os aperit siluae alia quoque dira animalia uerum et tigres ferunt utique hircaniae saeuum ferarum genus et usque eo pernix ut illis longe quoque praegressum equitem consequi nec tantum semel sed aliquotiens etiam cursu unde coeperit subinde repetito solitum et facile sit causa ex eo est quod ubi ille interceptos earum catulos citus coepit auehere et rabiem adpropinquantium astu frustraturus unum de pluribus omisit hae proiectum excipiunt et ad cubilia sua referunt rursumque et saepius remeant atque idem efficiunt donec ad frequentiora quam adire audeant profugus raptor euadat ultra caspium sinum quidnam esset ambiguum aliquamdiu fuit idemne oceanus an tellus infesta frigoribus sine ambitu ac sine fine proiecta sed praeter phisicos homerumque qui uniuersum orbem mari circumfusum esse dixerunt cornelius nepos ut recentior auctoritate sic certior testem autem rei quintum metellum celerem adicit eumque ita rettulisse commemorat cum galliae pro consule praeesset indos quosdam a rege botorum dono sibi datos unde in eas terras deuenissent requirendo cognosse ui tempestatium ex indicis aequoribus abreptos emensosque quae intererant tandem in germaniae litora exisse restat ergo pelagus sed reliqua lateris eiusdem adsiduo gelu durantur et ideo deserta sunt his oris quas angulo baeticae adhuc usque perstrinximus multae ignobiles insulae et sine nominibus etiam adiacent sed earum quas praeterire non libeat gades fretum adtingit eaque angusto spatio et ueluti flumine a continenti abscissa qua terris propior est paene rectam ripam agit qua oceanum spectat duobus promunturiis euecta in altum medium litus abducit et fert in altero cornu eiusdem nominis urbem opulentam in altero templum aegiptii herculis conditoribus religione uetustate opibus inlustre tirii constituere cur sanctum sit ossa eius ibi sita efficiunt annorum quis manet ab iliaca tempestate principia sunt opes tempus aluit in lusitania erithia est quam gerionae habitatam accepimus aliaeque sine certis nominibus adeo agri fertiles ut cum semel sata frumenta sint subinde recidiuis seminibus segetem nouantibus septem minime interdum plures etiam messes ferant in celticis aliquot sunt quas quia plumbo abundant uno omnes nomine cassiteridas adpellant sena in britannico mari ossismicis aduersa litoribus gallici numinis oraculo insignis est cuius antistites perpetua uirginitate sanctae numero nouem esse traduntur gallizenas uocant putantque ingeniis singularibus praeditas maria ac uentos concitare carminibus seque in quae uelint animalia uertere sanare quae apud alios insanabilia sunt scire uentura et praedicare sed nonnisi dedita nauigantibus et in id tantum ut se consulerent profectis britannia qualis sit qualesque progeneret mox certiora et magis explorata dicentur quippe tamdiu clausam aperit ecce principum maximus nec indomitarum modo ante se uerum ignotarum quoque gentium uictor propriarum rerum fidem ut bello affectauit ita triumpho declaraturus portat ceterum ut adhuc habuimus inter septentrionem occidentemque proiecta grandi angulo rheni ostia prospicit dein obliqua retro latera abstrahit altero galliam altero germaniam spectans tum rursus perpetuo margine directi litoris ab tergore abducta iterum se in diuersos angulos cuneat triquetra et siciliae maxime similis plana ingens fecunda uerum iis quae pecora quam homines benignius alant fert nemora saltusque ac praegrandia flumina alternis motibus modo in pelagus modo retro fluentia et quaedam gemmas margaritasque generantia fert populos regesque populorum sed sunt inculti omnes atque ut longius a continenti absunt ita magis aliarum opum ignari tantum pecore ac finibus dites incertum ob decorem an quid aliud uitro corpora infecti causas tamen bellorum et bella contrahunt ac se frequenter inuicem infestant maxime inperitandi cupidine studioque ea prolatandi quae possident dimicant non equitatu modo aut pedite uerum et bigis et curribus gallice armatis couinnos uocant quorum falcatis axibus utuntur super britanniam iuuerna est paene par spatio sed utrimque aequali tractu litorum oblonga caeli ad maturanda semina iniqui uerum adeo luxuriosa herbis non laetis modo sed etiam dulcibus ut se exigua parte diei pecora impleant et nisi pabulo prohibeantur diutius pasta dissiliant cultores eius inconditi sunt et omnium uirtutium ignari magis quam aliae gentes aliquatenus tamen gnari pietatis admodum expertes triginta sunt orcades angustis inter se diductae spatiis septem haemodae contra germaniam uectae in illo sinu quem codanum diximus ex iis scadinauia quam adhuc teutoni tenent et ut fecunditate alias ita magnitudine antestat quae sarmatis aduersa sunt ob alternos accessus recursusque pelagi et quod spatia quis distant modo operiuntur undis modo nuda sunt alias insulae uidentur alias una et continens terra in his esse oeonas qui ouis auium palustrium et auenis tantum alantur esse equinis pedibus hippopodas et panotios quibus magnae aures et ad ambiendum corpus omne patulae nudis alioquin pro ueste sint praeterquam quod fabulis traditur apud auctores etiam quos sequi non pigeat inuenio thile belcarum litori adposita est grais et nostris celebrata carminibus in ea quod ibi sol longe occasurus exsurgit breues utique noctes sunt sed per hiemem sicut aliubi obscurae aestate lucidae quod per id tempus iam se altius euehens quamquam ipse non cernatur uicino tamen splendore proxima inlustrat per solstitium uero nullae quod tum iam manifestior non fulgorem modo sed sui quoque partem maximam ostentat talge in caspio mari sine cultu fertilis omni fruge ac fructibus abundans sed uicini populi quae gignuntur adtingere nefas et pro sacrilegio habent diis parata existimantes diisque seruanda aliquot et illis oris quas desertas diximus aeque desertae adiacent quas sine propriis nominibus scithicas uocant ab his in eoum mare cursus inflectitur inque oram terrae spectantis orientem pertinet haec a scithico promunturio ad colida primum ob niues inuia deinde ob inmanitatem habitantium inculta scithae sunt androphagoe et sacae distincti regione quia feris scatet inhabitabili uasta deinde iterum loca beluae infestant usque ad montem mari inminentem nomine tabim longe ab eo taurus adtollitur seres intersunt genus plenum iustitiae et commercio quod rebus in solitudine relictis absens peragit notissimum india non eoo tantum adposita pelago sed et ei quod ad meridiem spectans indicum diximus et hinc tauri iugis ab occidente indo finita tantum spatium litoris occupat quantum per sexaginta dies noctesque uelificantibus cursus est ita multum a nostris abducta regionibus ut in aliqua parte eius neuter septentrio adpareat aliterque quam in aliis oris umbrae rerum ad meridiem iaceant ceterum fertilis et uario genere hominum aliorumque animalium scatet alit formicas non minores maximis canibus quas more griporum aurum penitus egestum cum summa pernicie adtingentium custodire commemorant immanes et serpentes alit qui et elephantos morsu atque ambitu corporis adficiant tam pinguis alicubi et tam feracis soli ut in eo mella frondibus defluant lanas siluae ferant harundinum fissa internodia ueluti nauigia binos et quaedam ternos etiam uehant cultorum habitus moresque dissimiles lino alii uestiuntur aut lanis quas diximus alii auium ferarumque pellibus pars nudi agunt pars tantum obscena uelati alii humiles paruique alii ita proceri et corpore ingentes ut elephantis etiam et ibi maximis sicut nos equis facile atque habiliter utantur quidam nullum animal occidere nulla carne uesci optimum existimant quosdam tantum pisces alunt quidam proximos parentes priusquam annis aut aegritudine in maciem eant uelut hostias caedunt caesorumque uisceribus epulari fas et maxime pium est at ubi senectus aut morbus incessit procul a ceteris abeunt mortemque in solitudine nihil anxii exspectant prudentiores et quibus ars studiumque sapientiae contingit non exspectant eam sed ingerendo semet ignibus laeti et cum gloria arcessunt urbium quas incolunt sunt autem plurimae nisa est clarissima et maxima montium meros ioui sacer famam hinc praecipuam habent in illa genitum in huius specu liberum arbitrantur esse nutritum unde graecis auctoribus ut femori iouis insitum dicerent aut materia ingessit aut error oras tenent a tamo ad gangen palibotri a gange ad colida nisi ubi magis quam ut habitetur exaestuat atrae gentes et quodammodo aethiopes ab colide ad indum recta sunt litora timidique populi et marinis opibus adfatim dites tamus promunturium est quod taurus adtollit colis alter eo ae partis angulus initiumque lateris ad meridiem uersi ganges et indus amnes ille multis fontibus in haemode monte conceptus simul unum alueum fecit fit omnium maximus et alicubi latius qua angustissime fluit decem milia passuum patens in septem ora dispergitur indus ex monte propaniso exortus et alia quidem flumina admittit sed clarissima cophen acesinum hidaspen conceptamque pluribus alueis undam lato spatio trahit hinc paene gangen magnitudine exaequat post ubi saepe aliquot magnis flexibus cinxit iugum ingens iterum rectus solidusque descendit donec ad laeuam dextramque se diducens duobus ostiis longe distantibus exeat ad tamum insula est chrise ad gangen argire altera aurei soli ita ueteres tradidere altera argentei atque ut maxime uidetur aut ex re nomen aut ex uocabulo fabula est taprobane aut grandis admodum insula aut prima pars orbis alterius id parcius dicitur sed quia habitatur nec quisquam circum eam isse traditur prope uerum est contra indi ostia illa sunt quae uocant solis adeo inhabitabilia ut ingressos uis circumfusi aeris exanimet confestim et inter ipsa ostia patalene regio ob aestus intolerabilis alicubi cultoribus egens ariane inde ad principia rubri maris pertinet ipsa inuia atque deserta humus cineri magis fit quam pulueri similis ideoque per eam rara et non grandia flumina emanant quorum tuberonem et arusacen notissima accepimus rubrum mare graeci siue quia eius coloris est siue quod ibi erithras regnauit erithran thalassan appellant procellosum asperum mare profundum et magnorum animalium magis quam cetera capax primo recedentis oras aequabiliter impellit et ut non iret interius aliquantum patens sinus erat sed quas ripas inflexerat bis inrumpit duosque iterum sinus aperit persicus uocatur dictis regionibus propior arabicus ulterior persicus qua mare accipit utrimque rectis lateribus grande ostium quasi ceruice conplectitur dein terris in omnem partem uaste et aequa portione cedentibus magno litorum orbe pelagus incingens reddit formam capitis humani arabici et os artius et latitudo minor est maior aliquanto recessus et multo magis longa latera init penitus introrsusque dum aegiptum paene et montem arabiae casium adtingat quodam fastigio minus ac minus latus et quo magis penetrat angustior ab his quae diximus ad sinum persicum nisi ubi chelonophagi morantur deserta sunt in ipso carmanii in nauigantium dextera positi sine ueste ac fruge sine pecore ac sedibus piscium cute se uelant carne uescuntur praeter capita toto corpore hirsuti interiora cedrosi dehinc persae habitant saetis per carmanios supra sandis et corios effluunt in parte quae pelagi ostio aduersa est babiloniorum fines chaldaeorumque sunt et duo clari amnes tigris persidi propior ulterior euphrates tigris ut natus est ita descendens usque in litora permeat euphrates immani ore aperto non exit tantum unde oritur sed et uaste quoque decidit nec secat continuo agros late diffusus in stagna diu sedentibus aquis piger et sine alueo patulus post ubi marginem rupit uere fluuius acceptisque ripis celer et fremens per armenios et cappadocas occidentem petit ni taurus obstet in nostra maria uenturus inde ad meridiem auertitur et primum siros tunc arabas ingressus non perdurat in pelagus uerum ingens modo et nauigabilis inde tenuis riuus despectus emoritur et nusquam manifesto exitu effluit ut alii amnes sed deficit alterum latus ambit plaga quae inter utrumque pelagus excurrit arabia dicitur cognomen eudaemon angusta uerum cinnami et turis aliorumque odorum maxime ferax maiorem sabaei tenent partem ostio proximam et carmaniis contrariam macae frontem quae inter ostia ostenditur siluae cautesque exasperant aliquot sunt in medio insulae sitae ogiris quod in ea erithrae regis monimentum est magis clara quam ceterae alterum sinum undique arabes incingunt ab ea parte quae introeuntibus dextra est urbes sunt charra et arabia et gadanus in altera ab intimo angulo prima berenice inter heroopoliticum et strobilum deinde inter promunturia maenorenon et coloba philoteris et ptolemais ultra arsinoe et alia berenice tum silua quae hebenum odoresque generat et manu factus amnis ideoque referendus quod ex nili alueo diorige adductus extra sinum uerum in flexu tamen etiamnum rubri maris pars bestiis infesta ideoque deserta est partem panchai habitant hi quos ex facto quia serpentibus uescuntur ophiophagos uocant fuere interius pigmaei minutum genus et quod pro satis frugibus contra grues dimicando defecit sunt multa uolucrum multa serpentium genera de serpentibus memorandi maxime quos paruos admodum et ueneni praesentis certo anni tempore ex limo concretarum paludium emergere in magno examine uolantes aegiptum tendere atque in ipso introitu finium ab auibus quas ibidas appellant aduerso agmine excipi pugnaque confici traditum est de uolucribus praecipue referenda phoenix semper unica non enim coitu concipitur partuue generatur sed ubi quingentorum annorum aeuo perpetua durauit super exaggeratam uariis odoribus struem sibi ipsa incubat soluiturque dein putrescentium membrorum tabe concrescens ipsa se concipit atque ex se rursus renascitur cum adoleuit ossa pristini corporis inclusa murra aegiptum exportat et in urbe quam solis adpellant flagrantibus arae bustis inferens memorando funere consecrat ipsum promunturium quo id mare cluditur aceraunis saltibus inuium est aethiopes ultra sedent meroen habent terram quam nilus primo ambitu amplexus insulam facit pars quia uitae spatium dimidio fere quam nos longius agunt macrobii pars quia ex aegipto aduenere dicti automoles pulchri forma et qui corporis uiriumque ueneratores sunt ueluti optimarum alii uirtutium illis mos est cui potissimum pareant specie ac uiribus legere apud hos plus auri quam aeris est ideo quod minus est pretiosius censent aere exornantur auro uincla sontium fabricant est locus adparatis epulis semper refertus quia ut libet uesci uolentibus licet heliu trapezan adpellant et quae passim adposita sunt adfirmant innasci subinde diuinitus est lacus quo perfusa corpora quasi uncta pernitent bibitur idem adeo est liquidus et ad sustinenda quae incidunt aut inmittuntur infirmus ut folia etiam proximis decisa frondibus non innatantia ferat sed pessum et penitus accipiat sunt et saeuissimae ferae omni colore uarii licaones et quales accepimus sphinges sunt mirae aues cornutae tragopanes et equinis auribus pegasi ceterum oras ad eurum sequentibus nihil memorabile occurrit uasta omnia uastis praecisa montibus ripae potius sunt quam litora inde ingens et sine cultoribus tractus dubium aliquandiu fuit essetne ultra pelagus caperetne terra circuitum an exhausto fluctu sine fine se africa extenderet uerum et si hanno carthaginiensis exploratum missus a suis cum per oceani ostium exisset magnam partem eius circumuectus non se mari sed commeatu defecisse memoratu rettulerat et eudoxus quidam auorum nostrorum temporibus cum lathirum regem alexandriae profugeret arabico sinu egressus per hoc pelagus ut nepos adfirmat gades usque peruectus est ideo eius orae notae sunt aliqua sunt autem trans ea quae deserta modo diximus muti populi et quibus pro eloquio nutus est alii sine sono linguae alii sine linguis alii labris etiam cohaerentibus nisi quod sub naribus etiam fistula est per quam bibere auenis et cum incessit libido uescendi grana singula frugum passim nascentium absorbere dicuntur sunt quibus ante aduentum eudoxi adeo ignotus ignis fuit adeoque uisus mirum in modum placuit ut amplecti etiam flammas et ardentia sinu abdere donec noceret maxime libuerit super eos grandis litoris flexus grandem insulam includit in qua tantum feminas esse narrant toto corpore hirsutas et sine coitu marum sua sponte fecundas adeo asperis efferisque moribus ut quaedam contineri ne reluctentur uix uinculis possint hoc hanno rettulit et quia detracta occisis coria pertulerat fides habita est ultra hunc sinum mons altus ut graeci uocant theon ochema perpetuis ignibus flagrat ultra montem uiret collis longo tractu longis litoribus obductus unde uisuntur patentes magis campi quam ut perspici possint aegi panum satirorumque hinc opinio causae fidem cepit quod cum in his nihil culti sit nullae habitantium sedes nulla uestigia solitudo in diem uasta et silentium uastius nocte crebri ignes micant et ueluti castra late iacentia ostenduntur crepant cimbala et timpana audiunturque tibiae sonantes maius humanis tunc rursus aethiopes nec iam dites quos diximus nec ita corporibus similes sed minores incultique sunt et nomine hesperio e in horum finibus fons est quem nili esse aliqua credibile est nuchul ab incolis dicitur et uideri potest non alio nomine adpellari sed a barbaro ore corruptus alit et pa pirum et minora quidem eiusdem tamen generis animalia aliis amnibus in oceanum uergentibus solus in mediam regionem et ad orientem abit et quonam exeat incertum est inde colligitur nilum hoc fonte conceptum actumque aliquandiu per inuia et ideo ignotum iterum se ubi adiri possit ostendere ceterum spatio quo absconditur effici ut hic alio cedere ille aliunde uideatur exsurgere catoblepas non grandis fera uerum grande et praegraue caput aegre sustinens atque ob id in terram plurimum ore conuersa apud hos gignitur ob uim singularem magis etiam referenda quod cum impetu morsuque nihil umquam saeuiat oculos eius uidisse mortiferum contra eosdem sunt insulae gorgades domus ut aiunt aliquando gorgonum ipsae terrae promunturio cui hesperu ceras nomen est finiuntur inde incipit frons illa quae in occidentem uergens mari atlantico adluitur prima eius aethiopes tenent media nulli nam aut exusta sunt aut harenis obducta aut infesta serpentibus exustis insulae adpositae sunt quas hesperidas tenuisse memoratur in harenis mons est atlas de se consurgens uerum incisis undique rupibus praeceps inuius et quo magis surgit exilior qui quod altius quam conspici potest usque in nubila erigitur caelum et sidera non tangere modo uertice sed sustinere quoque dictus est contra fortunatae insulae abundant sua sponte genitis et subinde aliis super alia innascentibus nihil sollicitos alunt beatius quam aliae urbes excultae una singulari duorum fontium ingenio maxime insignis alterum qui gustauere risu soluuntur in mortem ita adfectis remedium est ex altero bibere ab eo tractu quem ferae infestant proximi sunt himantopodes inflexi lentis cruribus quos serpere potius quam ingredi referunt dein pharusii aliquando tendente ad hesperidas hercule dites nunc inculti et nisi quod pecore aluntur admodum inopes hinc iam laetiores agri amoenique saltus citro terebintho ebore abundant nigritarum gaetulorumque passim uagantium ne litora quidem infecunda sunt purpura et murice efficacissimis ad tinguendum et ubique quod tinxere clarissimum reliqua est ora mauretaniae exterior et in finem sui fastigantis se africae nouissimus angulus isdem opibus sed minus diues ceterum solo etiam ditior et adeo est fertilis ut frugum genera non cum serantur modo benignissime procreet sed quaedam profundat etiam non sata hic antaeus regnasse dicitur et signum quoque fabulae clarum prorsus ostenditur collis modicus resupini hominis imagine iacentis illius ut incolae ferunt tumulus unde ubi aliqua pars eruta est solent imbres spargi et donec effossa repleantur eueniunt hominum pars siluas frequentant minus quam quos modo diximus uagi pars in urbibus agunt quarum ut inter paruas opulentissimae habentur procul a mari gilda uolubilis banasa propius autem sala et lixos flumini lixo proxima ultra est colonia et fluuius gna et unde initium fecimus ampelusia in nostrum iam fretum uergens promontorium operis huius atque atlantici litoris terminus 